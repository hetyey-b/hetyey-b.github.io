<!DOCTYPE html PUBLIC "-//W3C//DTD XHTML 1.0 Strict//EN">
<html xmlns="http://www.w3.org/1999/xhtml" xml:lang="hu" lang="hu">
<head>
<meta http-equiv="Content-Type" content="text/html; charset=iso-8859-2">
<link rel="stylesheet" href="2.css" type="text/css">
<title>Jókai Mór: A tengerszemû hölgy</TITLE>
<LINK href="/vmek2/vmek.php3" type="text/css" rel=STYLESHEET>

</head>
<body link="#660000" aLink="#444444" vLink="#664422" bgColor="#ffffee" leftMargin="25" rightMargin="25"
text="#000000">

<p class="rd_fejezet"><a name="3"></a><span class="cim">III. FEJEZET <br><i>Az én mesterségem és az én gunyhóm</span></p></i>
<p class="rd">A festés alatt késõbb lehetett már beszélgetni is. Sõt ez szükséges is az arcképezett jellemének tanulmányozása végett; és azért is, hogy az &#132;ülõ&#148; ne érezze olyan nagyon kényszerhelyzetének kellemetlen voltát.</p>
<p class="rd">&#150; Olvasta már, Erzsi kisasszony, Petõfi költeményeit?</p>
<p class="rd">&#150; Óh, a mi házunknál nem szokás olvasni.</p>
<p class="rd">&#150; Miért nem?</p>
<p class="rd">&#150; Azért, mert aki hozzánk jár, egy sem hoz ide könyvet.</p>
<p class="rd">&#150; Hát valami lapot nem járatnak?</p>
<p class="rd">&#150; De igen: a &#132;Journal des demoiselles&#148;-t, hanem az nagyon unalmas.</p>
<p class="rd">&#150; Valami magyar lapot inkább. Talán a &#132;Pesti Divatlap&#148;-ot.</p>
<p class="rd">&#150; Majd megmondom a mamának, hogy rendelje meg. Ön is írt bele valamit?</p>
<p class="rd">&#150; Igen.</p>
<p class="rd">&#150; Mit?</p>
<p class="rd">&#150; Egy mocsári szigetnek a leírását.</p>
<p class="rd">&#150; Járt ön ott valaha, azon a mocsári szigeten?</p>
<p class="rd">&#150; Nem. Csak úgy képzeletbõl írtam le.</p>
<p class="rd">&#150; Mire való az?</p>
<p class="rd">&#150; Az egy részlet a készülõben levõ regényembõl.</p>
<p class="rd">&#150; Ah, ön regényt is ír? Minket mind bele fog írni?</p>
<p class="rd">&#150; Dehogy! A regényírás nem abból áll, hogy az ember azt, amit maga körül látott és hallott, lemásolja.</p>
<p class="rd">&#150; Szeretném tudni, hogy ön hogy kezd hozzá.</p>
<p class="rd">&#150; Legelõször is kigondolom egy történetnek a végét. &#150; A végén kezdi?</p>
<p class="rd">&#150; Igen. Azután megalkotom ennek a történetnek az alakjait. Akkor ezeknek az alakoknak az egymáshoz való viszonyából kiokoskodom, hogy minek kellett aközben lefolyni, amíg a történet katasztrófája bekövetkezett.</p>
<p class="rd">&#150; Eszerint abból semmi sem igaz?</p>
<p class="rd">&#150; Azaz, hogy nem &#132;való&#148;; de <i>igaznak</i> kell lenni.</p>
<p class="rd">&#150; Ezt nem értem. Aztán minek tölti ön azzal az idõt, hogy regényt ír? Meg fog jelenni.</p>
<p class="rd">&#150; Minden bizonnyal.</p>
<p class="rd">&#150; Az igaz, önnek könnyû. Van egy gazdag nagynénje Ógyallán, ha ennek egy szót szól, hát kinyomatja a könyvét. Szokta tenni, ha neki ajánlják?</p>
<p class="rd">&#150; De én nem szólok a gazdag nagynénémnek.</p>
<p class="rd">&#150; Hát maga fogja kinyomatni a munkáját Weinmüller Fáninál? No hallja, ez nem jó gondolat. Én ismertem már egy írót, aki a könyvét maga adta ki, aztán faluról falura járt vele, minden háznál rádisputált a compossesorokra egy példányt. Ez göröngyös pálya.</p>
<p class="rd">&#150; De az én regényem nem olyan lesz, amit a szerzõ maga hord el házról-házra, hanem amiért a kiadó fizetni fog tiszteletdíjt.</p>
<p class="rd">Ezért aztán a szemem közé nevetett.</p>
<p class="rd">Nevetnivaló is volt az, hogy valaki elõálljon azzal a szóval, hogy &#132;én most írtam valamit, amibõl egy szó sem igaz; de azért követelem, hogy ezt elolvassák és fizessenek érte&#148;.</p>
<p class="rd">&#150; Azt gondolja, Erzsi kisasszony, hogy Petõfi költeményeit nem díjazzák? A &#132;Szerelem gyöngyei&#148;-ért kétszáz forintot kapott.</p>
<p class="rd">&#150; Mik azok a &#132;Szerelem gyöngyei&#148; ?</p>
<p class="rd">&#150; Gyönyörû költemények egy szép leányhoz.</p>
<p class="rd">&#150; S megkapta azt a leányt?</p>
<p class="rd">&#150; Bizony nem.</p>
<p class="rd">&#150; No, ez derék. Tehát valaki udvarol egy hölgynek, ezt versbe szedi, végül kosarat kap, s akkor elõáll ezzel a kosárral, hogy töltsék meg huszasokkal.</p>
<p class="rd">Még aznap elküldtem neki Petõfi &#132;Szerelem gyöngyei&#148;-t és &#132;Cipruslomb&#148;-jait.</p>
<p class="rd">Csak harmadnap folytattam a festést. Rögtön azon kezdtem, hogy vette-e kezébe a &#132;Szerelem gyöngyei&#148;-t.</p>
<p class="rd">&#150; Oh, igen; virágokat szárítok benne.</p>
<p class="rd">&#150; De a &#132;Cipruslombok&#148;-ba csak belenézett?</p>
<p class="rd">&#150; Nem szeretem az ilyen dolgokat; mindjárt elpityeredem rajta, s aztán vörös lesz az orrom.</p>
<p class="rd">Tovább aztán nem folytattam ezt a témát.</p>
<p class="rd">Erzsi kisasszony ellenben sietett megédesíteni az okozott elfanyalítást azzal a kellemes hírrel, hogy az én ajánlatom folytán, a mama csakugyan praenumeráltatott a &#132;Pesti Divatlap&#148;-ra, mégpedig egész félévre.</p>
<p class="rd">Még ott voltam, amikor a posta elhozta a megrendelt lapot. Akkor minden lapot borítékba zárva kellett szétküldeni a postán. A levélbélyeg még nem volt feltalálva: a posta maga lehúzta elõre az elõfizetési díjból a maga illetményét.</p>
<p class="rd">Minthogy az elõfizetés elkésve küldetett, tehát egyszerre négyheti szám volt a borítékba téve.</p>
<p class="rd">Az ünnepélyes felbontás után a család összes hölgyei, természetesen mind azt vették szemle alá, hogy vannak-e a lapban képek. Különösen divatképek. Hisz azért &#132;Divatlap!&#148; Egy divatkép csakugyan volt. A derék, hazafias érzelmû Vahot Imre vaskövetkezetességgel törekedett a divatot nemzetiessé tenni. &#132;No, aki azt felvenné, pénzért mutogathatná magát!&#148; Ez volt rá a hölgyek egyhangú véleménye.</p>
<p class="rd">A második számnak a képmelléklete volt Egressy Gábor, mint III. Richárd az álomjelenetben, kísértetektõl körülvéve &#150; Kiss Bálint hazánkfiától.</p>
<p class="rd">A nagyságos asszony azt kérdezte tõlem, hogy merre van ennek a képnek <i>fejtül,</i> merre <i>lábtul? &#150;</i> Magam sem tudtam elképzelni, hogy került III. Richárdnak a feje a térde közé.</p>
<p class="rd">A harmadik szám mellékletével már meg voltak elégedve. Ez volt Laborfalvi Róza mint Gertrúd királyné, Barabástól. Mûvészi becsû rajz. Ez már érdekelte a hölgytársaságot.</p>
<p class="rd">&#150; Azt mondják, hogy olyan csodaszép szemei vannak, aminõkhöz hasonló nincsen &#150; mondá Erzsi kisasszony.</p>
<p class="rd">Erre logikai következetesség lett volna részemrõl azonnal egy hízelgõ bókkal ellenvéleményt mondani; de egyszerre, mintha rögtön valami megszorította volna a torkomat, hogy ki ne jöjjön rajta az udvariasság szava.</p>
<p class="rd"><i>&#150; &#132;Még sohasem láttam&#148; &#150;</i> felelém.</p>
<p class="rd">A negyedik számból végre egy fiatal, nyúlánk, borzas fejû alak kõnyomatú képe került elõ, mely alá e név volt írva: &#132;Petõfi Sándor&#148;. Barabás legjobb rajza. Ez az egyetlen igazi, hû arcképe a halhatatlannak. Ilyennek ismerték õt mindazok, akik vele együtt éltek; ez a távolba nézõ szem, ez a jóslatra nyíló száj; két keze hátratéve, mintha rejtegetne bennük valamit. Ez a képe azt látszik mondani: &#132;én <i>leszek</i> Petõfi&#148;, a többi képei már mind azt mondják: &#132;én v<i>agyok</i> Petõfi&#148;.</p>
<p class="rd">Ennek a képnek nagy hatása volt a hölgyek véleményére. Egy kõnyomatú arckép megjelenése hírlap mellett, abban a korszakban nagy esemény volt. Akkoriban még nem voltak jótékony krajcár-lapok, amiknek címlapján megjelenhetésre elég jog, ha valaki egy vénasszonyt fejbe üt baltával; ez idõ szerint még csak a nagyon nevezetes hazafiak részesültek e dicsõségben, a fotográfia sem volt még feltalálva, s alig emlékezem rá, hogy egyéb arcképet láttunk volna berámázva, mint Wesselényi Miklósét, Balogh Jánossal karöltve. A 836-i országgyûlés követeinek a képei ugyan szintén megjelentek egy közös lapon, de az nagy ritkaság volt. Mind valamennyi arcélben; mind valamennyi hasonlított egymáshoz.</p>
<p class="rd">Tehát az valódi szenzációt keltõ esemény volt, hogy Petõfi arcképe megjelent a &#132;Divatlap&#148; mellett. Akkor ez mégis több, mint egy országkerülõ! Hisz ez nevezetes férfiú!</p>
<p class="rd">Ekkor aztán a társalkodónõ vállalkozott rá, hogy mégis elolvassa majd az általam odaküldött verseskönyveket. Erzsike azonban arra volt kíváncsi, hogy mit találhatna <i>tõlem</i> a lap szépirodalmi részében. &#150; Csakugyan ráakadt. A regényembõl kiadott mutatványnak ez volt a címe: &#132;Az ingovány oáza&#148;.</p>
<p class="rd">No, ezt mindjárt el fogom olvasni.</p>
<p class="rd">Idõt engedtem neki rá, csak napok múlva látogattam meg újra.</p>
<p class="rd">De bizony elolvasta. Azzal fogadott.</p>
<p class="rd">&#150; Mostmár kíváncsi vagyok rá, hogy mi volt ennek a történetnek az eleje s mi lesz a vége. Ön már tudja?</p>
<p class="rd">&#150; Hogy az&#133; angyalba &#150; ne tudnám!</p>
<p class="rd">&#150; Csak a címét nem értem. Hol van itt az &#132;oiseau&#148; ?</p>
<p class="rd">Én aztán megmagyaráztam neki, hogy az &#132;oáz&#148; nem valami repülõ állat; hanem egy sivatagba rejtõzött virány.</p>
<p class="rd">&#150; Hát mért nem írja ön, hogy &#132;sziget&#148;?</p>
<p class="rd">Ebben ugyan igaza van.</p>
<p class="rd">&#150; Apropó &#132;sziget&#148;. Önt sokszor látom a szigeti <i>filagóriánk</i> verandájáról a kertünk elõtt végigsétálni; de még csak felénk sem néz; pedig elég nagy lármával vagyunk.</p>
<p class="rd">&#150; Az meglehet. Olyankor nagyon el vagyok merülve. &#150; Mibe merülve?</p>
<p class="rd">&#150; A regényemen dolgozom.</p>
<p class="rd">&#150; Dolgozik? Járva?</p>
<p class="rd">&#150; Úgy szoktam. Elébb a fejemben kidolgozom az egész jelenetet a legapróbb részletekig; s mikor leülök azt leírni, az már csak gépies betûvetés.</p>
<p class="rd">&#150; Eszerint, mikor ön azon a hosszú sétányon végigvágtat sebes léptekkel, olyankor sem lát, sem hall?</p>
<p class="rd">&#150; De igen: látok füvet, fát, virágot, gombát, fatörzset, szederindával befutott nádkunyhót. Azokhoz hozzákötöm a gondolataimat, mint a pókfonalat; &#150; hallok is &#150; sárgarigófüttyöt, cinegecsevegést, távol hajókról jövõ tülkölést, szúnyograj zümmögését; &#150; az nekem mind súg, mesél valamit, a döngõ darázs kölcsönadja a szárnyát a képzeletemnek; &#150; hanem ha egy emberarccal találkozom, az kiver a gondolataimból, s egy &#132;szervusz&#148; szó szétfújja az egész fata morganámat; amíg azután újra vissza nem fordulok, s a feltalált nádkunyhóról, fatörzsrõl, bércsevirágról össze nem szedem a hozzákötött pókfonalaimat, s a magány lakóinak ismerõs hangjai újra elém nem idézik az elfutott eszméket; akkor aztán beveszem magamat a mi kertünk kis fagunyhójába, s ott senkitõl nem háborgatva, leírom azt a képet, ami a lelkem elõtt áll.</p>
<p class="rd">És Erzsike, várakozásom ellenére, nem nevetett ki ezért az elucubratióért. Sõt inkább nagyon elkomolyodott. Hasonlított a szemei kifejezése ahhoz, amit az arcképen eltaláltam.</p>
<p class="rd">&#150; És ez önnek gyönyörûséget okoz? &#150; suttogá. &#150; Olyanforma, mintha az ember álmodnék, aztán ráparancsolhatna, hogy szépet álmodjék.</p>
<p class="rd">&#150; &#132;Bagotay Muki úr!&#148; &#150; jelenté az inas.</p>
<p class="rd">Én aztán vettem a kalapomat. Ki nem állhattam ezt az embert. Ez már mindent élvezett, amirõl nekem még csak a képzeletem mesélt.</p>
<p class="rd">&#133;Most már megvallhatom õszintén. &#150; Én nagyon szerettem <i>magamat.</i> Most már elmondhatom: &#150; <i>nincs vetélytársam.</i> &#150; Úgy szerettem mindig az egyedüllétet. Úgy el tudtam beszélgetni mindig magam magammal. &#150; Kerestük egymást. &#150; Mindig volt mit beszélnünk egymással. &#150; Hitet, reményt, bizodalmat kölcsönöztünk egymásnak. Az Én az Énnek. Néha meg is hasonlottunk egymással. Valami elhibázott dolog. &#150; Mindig én voltam a hibás; ez a húsból, csontból álló Én; ez az éhezõ, élvhajhász, hiú önhitt Én; az a másik volt az igazságában. Kibékített magammal. Az volt a tanácsadóm, a mulattatóm, a szükségben megsegítõm; &#150; az ítélõ bírám!</p>
<p class="rd">Az a kis fagunyhó ott a Duna-szigeti gyümölcsöskertben, (nem tudom, megvan-e még?) az volt az én legdrágább palotám, amiben valaha tanyáztam. Ott írtam meg az elsõ regényemet.</p>
<p class="rd">Biz, ahhoz sok kritika hozzáfér. Hogy is értene ahhoz egy ifjonc kedély, aki még se embert, se világot nem ismer. De én azért azt az elsõ munkámat mégis úgy szeretem, mint ahogy szereti minden ember az elsõszülöttét, habár testi-lelki hibáktól el van is torzítva.</p>
<p class="rd">Mintha most is elõttem állnának még azok a nagy terebély reine claude-fák, érettségtõl repedezõ gyümölcsökkel rakva, amik a kis gunyhót eltakarták; távolabb egy almafa, vérpiros gyümölccsel, meg egy másik tafota fehérrel, aztán egy harmadik, paszomántos almákkal; a nyitott gunyhóajtóból a begyepesedett útra lehetett látni, melyet kétfelõl szõlõlugas szegélyezett. Amint a vigályos lombok között átszûrõdött a meleg nyári verõfény, úgy tetszett, mintha zöld aranyból volna minden árnyék. Nagy távolból hallatszott a Dunán át az &#132;angol kert&#148;-ben muzsikáló katonai zenekar hangicsálása, a közelben a sárgarigó fütyült, meg egy-egy béka ümmögött az öntözõárokban. Én a regényemnek legnehezebb részét írtam: a szerelmet. &#150; Minden ismeretlen világok között ez a legkitalálhatatlanabb. Képzeletbõl le lehet írni a mocsárvilágot; de nem a szerelmet. Ha szív ki nem találja, fej meg nem tanulja.</p>
<p class="rd">Egyszer csak az aranyos-zöld félárnyékot valami világosság deríti fel. &#150; Õ áll ott a gunyhóm ajtaja elõtt; fehér ruha volt rajta; kék szalagra kötött szalmakalapja a karjára akasztva, a felbontott haja hosszan leeresztve. Egy pillanatig azt gondoltam, hogy képzeletem álomképe elevenült meg. &#150; Csengõ nevetése azonban azt bizonyítá, hogy valóban élõ alak.</p>
<p class="rd">&#150; Erzsi kisasszony! Hogy jön kegyed ide?</p>
<p class="rd">&#150; Hát csak így. A szép puha fûben sétálva.</p>
<p class="rd">&#150; Egyedül?</p>
<p class="rd">&#150; Hát persze, hogy egyedül. Kit kellett volna még magammal hoznom? Mással csak nem kísértetem magamat a szomszédba.</p>
<p class="rd">A kertjeink, az igaz, hogy csak egypár száz lépésnyire voltak egymáshoz, ugyanazon hosszú középút mentében, mely az egész szigetet végigszelte.</p>
<p class="rd">&#150; Hát nem lát talán szívesen? &#150; kérdé a gunyhómba belépve.</p>
<p class="rd">Nekem a fejem is szédelgett.</p>
<p class="rd">&#150; Óh, inkább nagyon örülök a szerencsének, Erzsi kisasszony&#133; Mindjárt szedek önnek a mi <i>hercegszilvánkból.</i> (Olyan még nem volt senki másnak.)</p>
<p class="rd">Ez jó cím lett volna a gunyhóból kijutásra.</p>
<p class="rd">&#150; Nem jöttem én önnek a hercegszilvájáért; megloptam én azt már, mielõtt ön megkóstolta volna. Én most azért jöttem ide, hogy meglássam, hogyan csinálják hát azt a regényt.</p>
<p class="rd">Mutattam neki, hogy itt van a papiros, itt van a toll, ezt az ember a kezébe fogja, s aztán megy magától a papiroson.</p>
<p class="rd">&#150; Hát aztán nem néz semmi könyvbe?</p>
<p class="rd">&#150; Láthatja, hogy semmi segédszerrel sem vagyok ellátva.</p>
<p class="rd">&#150; No hát üljön le; majd én mellé ülök, s nézem, hogyan ír.</p>
<p class="rd">Azzal nem várva a beleegyezésemet, odaült a hárspamlagom végére, engemet is abba a kényszerhelyzetbe hozva, hogy az asztal mellé leüljek. (A gunyhó olyan szûk volt, hogy az asztal az ajtótól az ablakig ért.)</p>
<p class="rd">&#150; De én ebben a pillanatban egy szót sem tudok leírni.</p>
<p class="rd">&#150; Azért, mert én itt vagyok?</p>
<p class="rd">&#150; Természetesen.</p>
<p class="rd">&#150; Akkor hát olvassa el nekem azt, amit éppen most írt.</p>
<p class="rd">&#150; De ez hosszú.</p>
<p class="rd">&#150; Annál jobb, tovább itt maradok.</p>
<p class="rd">&#150; Nem fogják kegyedet otthon nélkülözni?</p>
<p class="rd">&#150; Tudják, hogyha elvesztem, megkerülök.</p>
<p class="rd">A hiúság a férfinak a szarva, aminél fogva bizton meg lehet fogni. Nekem hízelgett az, hogy felolvashatom valakinek azt, amit írtam. Más vidékeiben az országnak már akkor is zajos sikereim voltak a felolvasásaimmal; csak a szülõvárosomban nem hallott megszólalni soha senki. &#132;Nemo profeta in patria.&#148;</p>
<p class="rd">És Erzsike nagyon háládatos közönség volt. Lehetett látni az arcán a hatást, az érdeklõdést. Odatámasztá a tenyerébe az arcát, úgy figyelt, a haját félresimította, hogy jobban hallhasson; ahol valami megdöbbentõ jelenet volt, látszott, hogy fél: a szemei és az ajkai felnyíltak. Nem dicsekedésbõl mondom, csak mint igazoló körülményt, hogy igen sok hatással tudtam deklamálni. &#150; Hanem egy helynél elkezdett a szavam akadozni.</p>
<p class="rd">&#150; No, mi az? Nem tudja olvasni az írását?</p>
<p class="rd">&#150; Igen &#150; de mégsem, talán abbahagyjuk már.</p>
<p class="rd">&#150; Miért? Most jön a legérdekesebb.</p>
<p class="rd">&#150; Ezt kegyednek nem akarom elolvasni.</p>
<p class="rd">&#150; Micsoda? Hát írhat ön olyan dolgot, amit egy leánynak nem szabad megtudni?</p>
<p class="rd">&#150; Nem, nem. Akárki elolvashatja, csak én nem kegyed elõtt.</p>
<p class="rd">A leány felkacagott, de nevetésében volt valami keserûség.</p>
<p class="rd">&#150; Óh, énmiattam ne aggódjék ön. Olvastunk mi a nevelõintézetben olyan dolgokat, aminõkrõl ön nem is álmodott. Egyebeket közt az a régi szövetség volt közöttünk, hogy minden leány, aki férjhez megy, az intézetbeli barátnéinak írni fog egy levelet a nászéje után. Egész gyûjtemény volt már belõle.</p>
<p class="rd">&#150; És ön is megígérte, hogy e gyûjteményt szaporítani fogja? &#150; kérdezém én, ifjúi kedélyem egész felháborodásával.</p>
<p class="rd">A leánynak észre kellett venni arcomon az indulatot, mert a szemeit lesüté, s halkan rebegte:</p>
<p class="rd">&#150; Attól függ, hogy kié leszek?</p>
<p class="rd">Aztán megint dévajul felkacagott.</p>
<p class="rd">&#150; Elõttem fel lehet olvasni az ön szerelmes jelenetét.</p>
<p class="rd">Határozottabban szóltam.</p>
<p class="rd">&#150; &#132;Nekem&#148; nem lehet azt felolvasnom kegyed elõtt.</p>
<p class="rd">Elértette, s nagyot nézett rám.</p>
<p class="rd">&#150; Ön fél attól, hogy vallomásnak fogom venni? Talán attól is, hogy ki fogom érte nevetni?</p>
<p class="rd">&#150; Nem! Ön nem fog engem kinevetni!</p>
<p class="rd">&#150; Akkor mitõl fél?</p>
<p class="rd">&#150; Nem félek, csak várok.</p>
<p class="rd">&#150; Mire vár?</p>
<p class="rd">&#150; Arra, hogy számot tegyek a világban. Én most egy zérus vagyok.</p>
<p class="rd">&#150; Aki férfi, az sohasem zérus.</p>
<p class="rd">&#150; Nézze ön, ez a kis deszkabódé most az én egész birtokom; ez a halom papír az egész jussom a világhoz; de van a lelkemben valami erõs láng, aminek a nevét meg nem mondhatom. Ez a láng elég arra, hogy valaki trónkövetelõ legyen; de nem elég arra, hogy leánykérõ legyen.</p>
<p class="rd">&#150; Azt tudja ön, hogy én gazdag vagyok.</p>
<p class="rd">&#150; Én még gazdagabb vagyok, mert én egy darab kenyérrel dúsan lakomázom s a szalmaágyon édesen alszom.</p>
<p class="rd">&#150; No, hát nekem az is tetszik: A száraz kenyér meg a szalmaágy. Ön engem nem ismer. Belõlem csinálhat valaki ördögöt, ha mindjárt templomot épít is a számomra, s odatesz oltárkép helyett, és imádkozni jár hozzám. De tehet angyallá, akit igazán szeretek. S én is tudnék boldog lenni &#150; akárhol: <i>a pásztor gunyhójában, a vándorkomédiás ponyvasátorában, a katona bivouactüzénél, az iskolamester</i> vedlett falú <i>vályogviskójában,</i> és álmodnám az üdvösségrõl a szalmaágyon!</p>
<p class="rd">S ezzel végigvetette magát az én takarótlan hárságyamon, két karját a feje fölé csapva.</p>
<p class="rd">Óh, mi észvesztõ szép volt ekkor!</p>
<p class="rd">Áldás volt-e, vagy verés a sorsintézõ hatalomtól rajtam, hogy én a lelkemmel is láttam, nemcsak a szememmel?</p>
<p class="rd">Más szerencsés halandó el nem szalasztotta volna megrabolatlanul e kedvezõ pillanatát a paradicsomvesztõ mámornak. Senki sem volt ott rajtunk kívül, sem távol, sem közel, csak mi ketten: Ádám és Éva.</p>
<p class="rd"><i>Ez a leány abban a néhány szóban az egész jövõ életsorsát elmondta elõttem &#150;</i> és én egy villámlobbanásnyi világnál, egy pillanat alatt láttam õt mindazokban a helyzetekben.</p>
<p class="rd">Odaültem a lábához a hárságyra, odanéztem a szemeibe. Azokban a félig lehunyt szemekben leskelõdött a fenevadak legszilajabbika, mely több embert széjjeltép, összemarcangol, mint Kelet-India minden királytigrisei.</p>
<p class="rd">Csendesen beszéltem hozza:</p>
<p class="rd">&#150; Akit én szeretek, az nekem nem rabnõm, hanem királynõm lesz. Én boldogságomat nem lopom, de kivívom. &#150; Én annak, aki az én lelkemet megérti &#150; ahogy a gazdagok gyöngyökkel, gyémántokkal árasztják el kedveseiket &#150; én annak a feje körül glóriát fogok köríteni. &#150; Az én hölgyemet tisztelni kell az egész világnak, &#150; de legelöl <i>nekem.</i></p>
<p class="rd">Szavaim alatt a félig lecsukott szempillák felnyíltak; valami csoda-átváltozáson ment át az a szempár. A lángszomjú szörnyeteg elveszett a tengerszem vizében. Két ragyogó könnycsepp eltemette. A leány elkezdett hevesen zokogni, azután felugrott, átölelt mind a két karjával, megcsókolt és elfutott.</p>
<p class="rd">&#150; Én, mint az álmodó, néztem utána, míg a szõlõlevelek, a bokrok eltakarták eltûnõ alakját.</p>
<p class="rd">A sárgarigó fülembe kiabálta: &#132;bolond fiú! bolond fiú!&#148; És énnekem akkor mindjárt eszembe jutott annak a legénynek az adomája, akinek a gyóntatópapja egy marék szénát szab ki &#150; elfogyasztásra &#150; vezeklésül a be nem fejezett vétkezésért.</p>
<p class="rd">És most is, mikor megállok az elõtt a nagy bolond könyvtár elõtt, mely csupa saját munkáimmal van tele, azon gondolkozom, hogy nem jobb lett volna-e mindennek kigondolatlan maradni. Ahelyett, hogy annyit írtam az egész világnak, nem jobb lett volna-e, ha csak magamnak írtam volna annyit, amennyi egy <i>bibliának belsõ táblájára elfér.</i></p>
<p class="rd">Manapság egy egész <i>utcám</i> van szülõvárosomban, amelyet nevemrõl kereszteltek el; nem jobb volna-e, ha ahelyett egy <i>gunyhóm</i> lenne ottan?</p>
<p class="rd">Sic fata tulere!</p>
<p class="rd">Nem! Én akartam így! S ha még egyszer visszatérhetnék az életem útkezdetére, megint újra azokba a lábnyomokba lépnék bele, amiket már egyszer hátrahagytam.</p>
<p><hr><p align=center><a href="jokai2.htm"><img src="bal.gif" alt="Vissza" width="31" height="31" border="0"></a><a href="index.htm"><img src="home.gif" alt="Kezdõlap" width="31" height="31" border="0"></a><a href="jokai4.htm"><img src="jobb.gif" alt="Elõre" width="31" height="31" border="0"></a></p>
</body>
</html>
