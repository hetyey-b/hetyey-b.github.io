<!DOCTYPE html PUBLIC "-//W3C//DTD XHTML 1.0 Strict//EN">
<html xmlns="http://www.w3.org/1999/xhtml" xml:lang="hu" lang="hu">
<head>
<meta http-equiv="Content-Type" content="text/html; charset=iso-8859-2">
<link rel="stylesheet" href="2.css" type="text/css">
<title>Jókai Mór: A tengerszemû hölgy</TITLE>
<LINK href="/vmek2/vmek.php3" type="text/css" rel=STYLESHEET>

</head>
<body link="#660000" aLink="#444444" vLink="#664422" bgColor="#ffffee" leftMargin="25" rightMargin="25"
text="#000000">

<p class="rd_fejezet"><a name="18"></a><span class="cim">XVIII. FEJEZET <br><i>Hideg zuhany!</i></span></p>
<p class="rd">Ugyancsak elõvett a szívdobogás, mikor a végzetes expedícióra indultam.</p>
<p class="rd">Amíg a lakásomtól Erzsike szállásáig elmentem: ahány érdemekben gazdag veterán színésznõ van a Nemzeti Színháznál, azt mind szemközt hozta rám a sors; az mind megállított, az mind megkérdezte, hogy hová megyek; az mind észrevette, hogy de ki vagyok csípve; az mind megfenyegetett, hogy &#132;nono, <i>szalmaözvegy!&#148;</i></p>
<p class="rd">De az ördög is volt velem, hogy fel kellett frizíroztatni a hajamat.</p>
<p class="rd">Amint az Erzsike lakásának a kapuján be akarok surranni, ott meg a Sági Tóni ütközik belém. No, még ez kellett!</p>
<p class="rd">Közös jó ismerõs a vármegyénkbõl. A világ harangja.</p>
<p class="rd">&#150; Szervusz pajtás! De régen láttalak. Éppen most jövök az Erzsikétõl. Szörnyû kifordított kedvében van a menyecske. Majd kidobott az ajtón. Bizonyosan valakire vár. Talán éppen terád vár?</p>
<p class="rd">Végem van! Holnap minden újságban benne lesz, hogy itt jártam. Mert &#132;quod licet <i>bovi:</i> non licet <i>Jovi&#148;.</i></p>
<p class="rd">Ha visszafordulok még rosszabb.</p>
<p class="rd">Siettem fel a lépcsõkön. Erzsike a harmadik emeleten lakott. Nem volt &#132;in natura&#148; szállás. Az udvar felõl, a folyosón kellett az õ ajtajáig végigmenni. Útközben lakott egy masamód, egy fiókzálogház tulajdonos, egy cselédszerzõ; annak mind az ablakban volt a feje.</p>
<p class="rd">Mikor a címzett ajtóhoz értem, éppen akkor rángatta ott a csengettyûfogantyút egy olyan fentebb leírt piros peluche-hajtókás tisztecske, aminõk ellenében Klatopil Vencel szerint nekem kellett szolgálnom madárijesztõül.</p>
<p class="rd">A negyedrészben felnyitott ajtón egy mérges szakácsné pofa jelent meg, röviden elutasítva a látogatót.</p>
<p class="rd">&#150; Nincs itthon a nagyságos asszony!</p>
<p class="rd">Csaknem letapostuk egymásnak a sarkantyúját, amint a szûk folyosón karamboloztunk.</p>
<p class="rd">S egy perc múlva ugyanaz a szakácsné-ábrázat, teljes nyájasságra gömbölyülve szólt énhozzám.</p>
<p class="rd">&#150; Tessék csak besétálni, kérem alássan!</p>
<p class="rd">S egészen feltárta az ajtót.</p>
<p class="rd">Azt a képet kellett volna látni, amit a piros prémes csinált. Nem volt elég, hogy a szemével, szájával rám bámult; még a cvikkerét is feltette az orrára.</p>
<p class="rd">Ezzel nekem holnap duellumom lesz.</p>
<p class="rd">Én azonban elfoglaltam a pozíciót.</p>
<p class="rd">Erzsikének a lakásába a konyhán keresztül kellett menni; az volt egyúttal az elõszoba is, ahol a felöltõt fel lehetett akasztani. A szakácsné volt az egyetlen cseléd, szobaleány, mindenes.</p>
<p class="rd">&#150; Csak tessék besétálni a szalonba &#150; unszolt a cseléd.</p>
<p class="rd">&#150; De jelentsen be elébb. Itt a névjegyem.</p>
<p class="rd">&#150; Nem vehetem el, kérem, mert csupa tészta mind a két kezem. (Valami vajassüteményhez való tésztát dagasztott.) Tessék hát ide a fogam közé dugni azt a vizitkártyát.</p>
<p class="rd">Azután úgy apportirozta be a névjegyemet a foga között. Egy perc múlva kijött.</p>
<p class="rd">&#150; Be lehet már menni.</p>
<p class="rd">Én beléptem abba a szobába, amelyet a cseléd szalonnak nevezett.</p>
<p class="rd">Senki sem volt még ott. Körülnéztem.</p>
<p class="rd">Nem találtam azt az úri pompát, ami a szép hölgyet hajdan az anyai házban körülvette, de azért minden csinos volt és tiszta. Némely hölgynek megvan az az adománya, hogy a szegényes tárgyakból is tud harmonikus pompát csinálni. Sajátkezû hímzések, zenetámlány hangjegyekkel és hegedûvel, nyíló virágok, egy kalitka, egzotikus verebekkel, oláh katrincák, székely cseréptálak, korsók, egypár díszkötésû könyv, kiegészítik az egyszerûségben keresett elegáns hangulatot.</p>
<p class="rd">A szalonból nyílt egy szõnyegajtó a másik szobába, az valószínûleg a hálószoba.</p>
<p class="rd">Az ajtó néhány perc múlva megnyílt, s elõlebbent a szépasszony.</p>
<p class="rd">Nem kerülte el a figyelmemet, hogy kiléptekor a fejét oldalt fordítá s a szemöldeit összehúzta, mintha valakinek, aki odabent maradt, csöndes maradást intene. Az a pillanatnyi ajtónyílás azt is megengedte látnom; hogy az intõ tekintet irányában van a lefüggönyzött mennyezetes nyoszolya.</p>
<p class="rd">Amint azonban az ajtót betéve maga mögött, felém fordult, egyszerre nyájas lett az arca a szép hölgynek. Odasietett elém, s kezét nyújtá.</p>
<p class="rd">&#150; Nagyon szép öntõl, hogy kérésemre eljött. Nem neheztel érte, hogy idefárasztottam?</p>
<p class="rd">Most még kedvesebb volt ez a nõ, mint valaha.</p>
<p class="rd">A legegyszerûbb házi toalettben, a fején semmi dísz csak a fényes selyemhaj, egy varkocsban összefonva s tõben átkötve szalaggal.</p>
<p class="rd">Olyan volt, mint ezelõtt tíz évvel, mint egy tizenhat éves kisleány.</p>
<p class="rd">S az egész lénye mind a gyermekkorára emlékeztetett. Az az õszinte, ravaszság nélküli tekintet; azoknak a lelkében olvasni elegendõ nyílt szemek; az az ártatlan száj!</p>
<p class="rd">Helyet mutatott, hogy hova üljek le. Elvette a kalapomat, ezüstfokosomat, s letette az asztalra.</p>
<p class="rd">&#150; Hisz ön nálunk marad ma ebéden. Megmondtam a szakácsnénak, hogy ma az ön kedvenc ételét készítse.</p>
<p class="rd">&#150; S tudná kegyed, hogy mi az,</p>
<p class="rd">&#150; Hogyne? <i>Babot disznófüllel.</i> Ezt már csak minden tisztelõje tudja országszerte.</p>
<p class="rd">Erre aztán nagyon kevély lettem. Nemzetem mégis csak elismer! Másnak <i>babért,</i> nekem <i>babot.</i></p>
<p class="rd">&#150; De már akkor itt maradok.</p>
<p class="rd">&#150; Klatopil idejében nem fõzhettem soha babot, mert õ azt állítja, hogy attól ostoba lesz az ember.</p>
<p class="rd">&#150; Ellenkezõleg. Pythagoras bizonyítja, hogy a bab ugyanazon alkatrészeket tartalmazza, amiket az emberi agyvelõ.</p>
<p class="rd">S miután a babnak a becsületét ekként helyreállítottuk, rátértem a tulajdonképpeni céljára az idejövetelemnek.</p>
<p class="rd">&#150; Én kegyedet hivatlanul is meglátogattam volna mai nap.</p>
<p class="rd">&#150; Volt valami oka rá, hogy eszébe jussak?</p>
<p class="rd">&#150; Olaszországból kaptam egy levelet, melynek tartalma kegyedet nagyon érdekli.</p>
<p class="rd">Ennél a szónál olyan hidegen nézett rám; mint egy alabástromszobor.</p>
<p class="rd">&#150; Engem érdekel?</p>
<p class="rd">&#150; Úgy hiszem. E hó 20-án ütközet volt a Mincio mellett, amelyben a kegyed férje is kitüntette magát.</p>
<p class="rd">&#150; Úgy? &#150; mondá a hölgy gépiesen.</p>
<p class="rd">&#150; (&#132;Úgy?&#148; Furcsa! &#150; Node tovább.)</p>
<p class="rd">&#150; Sõt a küzdelem hevében meg is sebesült.</p>
<p class="rd">(No, már ennél a szónál szentül számítottam arra a drámai hatásra, hogy a gyöngéd feleség rémülten fog felugrani, elsápad, ájulásra kezd s a kezeit tördeli, míg végre zokogva tör ki ajkain az imádott férj neve: óh Vencelem! óh, Klatopilom!)</p>
<p class="rd">Az bizony még csak a fejét sem vetette hátra.</p>
<p class="rd">&#150; Igen? &#150; szólt egész hidegvérrel.</p>
<p class="rd">Mintha az csak olyan mindennapi dolog volna, hogy egy szeretett férj a csatában sebet kap.</p>
<p class="rd">Meg voltam botránkozva. Ilyen háládatlan közönséggel még nem találkozam soha.</p>
<p class="rd">Mármost hogyan folytassam tovább? &#150; Én arra számítottam, hogy majd mikor már jól kisírta, kikiabálta magát a kétségbeesett hitves, akkor elõállok neki a vigasztalással.</p>
<p class="rd">&#150; Ámde megsebesülése annyira nem veszélyes, hogy a hadjáratot továbbfolytathatja vele.</p>
<p class="rd">&#150; Elhiszem &#150; veté oda félvállról az asszony.</p>
<p class="rd">No, de ez már alligátori érzéketlenség! Hát rinocérosz idegeink vannak? Ilyen fogadtatásra nem voltam készen. &#132;Elhiszem!&#148; Ez az egész?</p>
<p class="rd">Nohát ha gyöngéd érzelmeink ennyire be vannak kapszulázva, talán majd az örökké érzékenynek maradó indulat megmoccanik a drasztikus hatásra. A hiúság nem zsibbad el soha!</p>
<p class="rd">Elõjöttem az öreg ágyúval.</p>
<p class="rd">&#150; A fõhadparancsnok Klatopil Vencelt, a csatatéren tanúsított hõs magaviseleteért, ott a harcvonal elõtt kinevezte kapitánnyá.</p>
<p class="rd">S a szépasszony még arra a szóra sem ugrott a nyakamba. De még hangot sem adott rá, hanem a szája két szegletét lefelé húzta.</p>
<p class="rd">Hát ez már micsoda?</p>
<p class="rd">Mikor egy fõhadnagynénak azt mondják, hogy mától fogva &#132;kapitányné&#148; a címe, hogy aki csak találkozni fog vele az utcán, mindenki gratulálva fogja mondani: &#132;Frau Rittmeisterin!&#148; titkolt irigységgel a még fõhadnagynõi rangfokon elmaradt pályatársnõk; hogy azonnal új látogatójegyeket nyomathat változott rangcímmel; ha még ez sem idézi elõ azt a hatást, hogy a cseresznyeajkak egyszerre szétvonuljanak, a csillogó fogsort gyönyörre nyitva meg, s a hajnalderûs arc közepébe szerelemgödröcskéket ásva! Ahelyett az a csúnya, lefelé görbített, összeszorított száj! S aztán még tokát csinál hozzá! Nincs rútabb, mint mikor egy szépasszony tokát csinál. A kettõs áll vénít!</p>
<p class="rd">Egész zavarba hozott. Mármost én ezt mivel mulattassam? Az idõjárásról beszéljek?</p>
<p class="rd">&#150; Szabad kegyednek gratulálnom? &#150; mondék a keze után nyúlva.</p>
<p class="rd">De nemcsak hogy nem szorította meg a kezemet, ahogy illett volna, sõt ízetlenkedve vonta azt vissza, s félrefordította a fejét. Egyszerre világosság támadt a fejemben! Mérték nélküli önhittségem gyújtotta meg azt. Mit magasztalod te most itt a távol levõ férjet, mikor te magad közel vagy? Hát azért híttak téged ma ide ebédre, hogy Klatopil Vencel hõstetteirõl énekelj?</p>
<p class="rd">Közelebb húztam a széket a pamlaghoz, amelyen Erzsike ült, s a kezemmel a felfrizirozott hajamat borzoltam végig. Erzsike észrevette ezt a mozdulatot, s hirtelen felém fordította az arcát. Valami hamis mosolygás villant át egyszerre az arcán; olyan mosolygás, amelybõl egy pillanat közén egy egész fejezetet olvas le az ember. Ez ám a sztenográfia.</p>
<p class="rd">&#150; &#132;Ah, uram, hát <i>ezzel</i> a gondolattal jöttünk ide? Felsütöttük a hajunkat? Felcicomáztuk magunkat <i>ellenállhatatlannak?&#148;</i></p>
<p class="rd">Ezer csúfolódó, halfarkú vízitündér fickándozott ezekben a tengerszemekben.</p>
<p class="rd">Ez a mosolygás megölt.</p>
<p class="rd">Észrevettem a visszás helyzetet. Én itt (szokásom ellenére) felcicomázva jelenek meg, akár csak egy &#132;petit-maitre&#148;, õ pedig, az asszony, legegyszerûbb házi öltözetben, perkál ruhában fogad el, minden pipere nélkül, s mosolyogva lövi ki ellenem a nagy költõ mondását: &#132;hiúság, a te neved &#150; férfi!&#148; De hát miért hítt akkor ide?</p>
<p class="rd">Mért kergette el az egyik látogatóját? mért tagadta el a másik elõtt honlétét? ha nem az én kedvemért?</p>
<p class="rd">Ohó! <i>Tertium</i> &#132;is&#148; <i>datur!</i> Talán egy harmadikért, aki már elébb jött? Mikor kijött a budoárjából, valakinek inteni látszott a szemöldeivel.</p>
<p class="rd">Hirtelen rendbeszedtem magamat. Azt hiszem, hogy nagyon elpirultam a megszégyenüléstõl, (ami jól meg volt érdemelve.)</p>
<p class="rd">Azt láttam, hogy a don Juan szerepében nem aratok sikert, a Tartuffe szerepére kezdtem vállalkozni. Játsszuk hát az erkölcsi bírót.</p>
<p class="rd">&#150; Talán nem jó idõben jöttem kegyedhez most?</p>
<p class="rd">&#150; Sõt én kértem, hogy éppen most látogasson meg.</p>
<p class="rd">&#150; Egy komoly ügyben?</p>
<p class="rd">&#150; Rám nézve nagyon komoly.</p>
<p class="rd">&#150; De hisz az is igen komoly ügy, amirõl én beszéltem kegyednek.</p>
<p class="rd">&#150; Úgy látszik.</p>
<p class="rd">&#150; De kegyed olyan különös arccal fogadta.</p>
<p class="rd">&#150; Elég komolyan hallgattam.</p>
<p class="rd">&#150; De annak örvendetes része is volt.</p>
<p class="rd">A szép hölgy bosszúsan csettentett a nyelvével.</p>
<p class="rd">&#150; Hát nem érdekli kegyedet Klatopilnak a hõstette, megsebesülése, kitüntetése, rangfelemelése?</p>
<p class="rd">&#150; Nem! &#150; vágta keresztül a szavamat határozottan. Huh, hogy lángoltak a szemei. Akár egy kigyulladt nafta tó.</p>
<p class="rd">&#150; Nem? &#150; ismételtem én elbámulva. &#150; Kegyedet nem érdekli már a férjének sem jó, sem rossz balsorsa? Nem érez miatta sem hideget, sem meleget?</p>
<p class="rd">&#150; Nem!</p>
<p class="rd"> Megint &#132;nem!&#148;</p>
<p class="rd">&#150; Hiszen a legnagyobb szeretetben váltak el, mikor neki el kellett a csatatérre mennie.</p>
<p class="rd">&#150; Igaz.</p>
<p class="rd">&#150; S annak még alig múlt egy hónapja.</p>
<p class="rd">&#150; Csak huszonnyolc nap. Számláltam a napokat.</p>
<p class="rd">&#150; S azalatt beállt a tél?</p>
<p class="rd">&#150; Be.</p>
<p class="rd">Ekkor aztán elkezdett pajkosan nevetni. Felugrott a helyérõl, s az öt ujjával õ is felborzolta a bodros hajamat.</p>
<p class="rd">&#150; Hagyjuk ezt ebéd utánra. Majd akkor elmondok mindent. Most ne rontsuk el a jó ebédet vele. Ön most egészen el van szörnyedve fölöttem; s azt hiszi, hogy én önt most valami kelepcébe csaltam. Majd meglátja, hogy bohóság az egész, az az én komoly ügyem. Hagyjuk ezt a fekete kávé után.</p>
<p class="rd">Megint életre keltem. Szeszélyes az asszony! Az illik neki.</p>
<p class="rd">&#150; Én azon voltam, hogy önnek jó ebédet adjak. Tartozom a revanssal, olyan régen volt, hogy együtt ebédeltünk. Legutoljára ön vendégelt meg engem. Tudja? ott a Pogányoltaron! Sohasem ettem jobb ízûen. Milyen pompás pirítós kenyér volt! Fáin sült szalonnával. Ma is a számban a jó paprikás íze. Ma én akarok önnek olyan vendégséget adni, amire visszaemlékezzék sokáig.</p>
<p class="rd">(No, ez már kellemesen biztató nyilatkozat! Valóságos macskafajta, hízelkedik, törleszkedik, azonban folyvást tartani kell tõle, hogy egyszercsak megkarmol.)</p>
<p class="rd">&#150; No, jöjjön, segítsen felteríteni. A szakácsné nem ér most rá.</p>
<p class="rd">Nekem aztán segítenem kellett neki az asztalterítésnél. Ugyanaz a szalon volt az ebédlõ is. A pamlag elõtti asztalról elébb el kellett hordani a könyveket, porcelánvázákat, kínai csecsebecséket, azután felteríteni az abrosszal.</p>
<p class="rd">Kíváncsi voltam rá, hogy hány teríték lesz.</p>
<p class="rd">Csak kettõ volt. Két tányér, két evõeszköz, két pohár. Hát az a harmadik, ott a hálószobában? &#150; Vagy nem jól értelmeztem volna az arckifejezést?</p>
<p class="rd">Már azt kezdtem hinni, hogy az egész csupán idioszinkrázia volt.</p>
<p class="rd">Egyszer azonban egy félretolt szék zöreje hangzott át a budoárból.</p>
<p class="rd">Látszott a hölgy összerezzenésén, hogy az kellemetlen volt ránézve. Összeharapta az ajkait bosszúsan.</p>
<p class="rd">&#150; Van valaki kegyednek a szobájában? &#150; kérdezém én szigorú, bíráló hangon.</p>
<p class="rd">&#150; Van! &#150; felelé õ dacosan.</p>
<p class="rd">Kezdtem a neheztelést affektálni: &#132;asszonyom!&#148;</p>
<p class="rd">&#150; Akarja ön megtudni, hogy ki van odabenn? &#150; kiáltá õ ingerülten.</p>
<p class="rd">&#150; Nem vagyok rá kíváncsi &#150; mondám én &#150;, s nézegettem a kalapom és a sétapálcám után.</p>
<p class="rd">&#150; De én akarom, hogy tudja meg! &#150; kiáltá õ utamat állva indulatosan s megragadva a kezemet, odavonszolt a hálószobája ajtajáig; azt hirtelen felszakítá és kitárta. A szobában egy szõke fiatal hölgy állt elõttem, nagy, bámuló kék szemeit rám meresztve.</p>
<p class="rd">Erzsike bemutatta a hölgyet:</p>
<p class="rd"><i>&#132;&#150; Klatopil Vencelné asszonyság Krakkóból.&#148;</i></p>
<p class="rd">Azután félrehúzta az ágy függönyét. Ott pedig egy gyermekleányka feküdt, valami tizenegy éves.</p>
<p class="rd">&#150; Ez pedig Klatopil Vencelnek a leánya. &#150; Beteg. &#150; Hagyjuk õket magukra.</p>
<p class="rd">Én úgy éreztem magamat, mintha valami mágikus hatalom egy perc lefolyása alatt körülkeringette volna velem hosszában a földtekét, a jégsaroktól az egyenlítõig és megint vissza.</p>
<p class="rd">Azt sem tudtam, hogyan kerültem megint vissza a másik szobába.</p>
<p class="rd">Még folyvást elõttem állt annak az ijedten rám bámuló asszonynak és leánykának az arca.</p>
<p class="rd">A hátam mögött sírást hallottam.</p>
<p class="rd">Erzsike sírt. A pamlagra borult le arccal, így zokogott.</p>
<p class="rd">&#150; Mennyire szerettem én ezt az embert! milyen igaznak, milyen tökéletesnek tartottam. Azt hittem, ez az eszményképe a férfinak. &#150; Még most sem tudom õt vádolni. &#150; Nem õ volt a hibás; egyedül én. &#150; Az õ vétke egyedül az én bûnöm. &#150; Eh! Bolondság. &#150; Beszéljünk a helyzetrõl komolyan. &#150; Ön már most megérti ugyebár, hogy miért kértem, hogy látogasson meg. &#150; Tanácsára van szükségem.</p>
<p class="rd">Én oda ültem mellé.</p>
<p class="rd">Erzsike letörlé a könnyeit, s aztán egész higgadtan beszélt:</p>
<p class="rd">&#150; Engem az egész világ balul ítél meg. Azt hiszik, könnyelmû vagyok. Pedig ha énnekem valami fáj, az azután hosszan elfáj. &#150; Azóta, hogy &#132;õ&#148; eltávozott, én se társaságba nem megyek, se látogatásokat el nem fogadok. Ha a régi ismerõsök közül látogat meg valaki, azt mondom, nagytakarítás van a háznál, nem lehet nálam leülni. A cselédemnek meg van hagyva, hogy ha látogató jön, &#150; <i>egy ember kivételével &#150;</i> mondja mindenkinek, hogy nem vagyok látható. Hogy ki az az egy kivétel? azt ön, ha akarja, kitalálhatja, ha nem találhatja ki, az sem baj. &#150; Mikor &#132;õneki&#148; oly hirtelen útra kellett mennie, egészen érzékeny kedélyállapotban volt. &#150; Meg akart esküdtetni, hogy nem leszek hozzá hûtelen, amíg õ távol lesz. Idehozta a feszületet elém. Látta, hogy kinevetem vele. Akkor aztán azon rimánkodott, hogy ha már megcsalom, legalább ne tegyem azt holmi jött-ment barázdabillegetõvel, sõt egyenesen kijelölt a számomra egy kiváló férfiút, akire nem lenne féltékeny. Erre én azt mondtam neki komolyan, hogy amint én ismerem azt az embert, az képes arra, hogy szerelembõl <i>megöljön</i> valakit, de hogy <i>meglopjon</i> valakit, arra nem.</p>
<p class="rd">(Nagyon veres lehetett az arcom ennél a szónál.)</p>
<p class="rd">&#150; Ekkor aztán &#132;õ&#148; misztikus hangulatba csapott át; tudta, hogy ez hat rám a legjobban. Azt mondta: &#132;ha te engem más férfiért megcsalsz, én abban az órában meghalok. Ott állok naponta-éjente, ahol a halált osztogatják. Amely percben egy csók elcsattanik a te ajkadról egy más férfi ajkán, abban a pillanatban roppanik nagyot az engemet keresõ golyó az én szívemben&#148;. &#150; Irtózatos mondás! &#150; Ez a szó aludnom nem hagyott, álmomból felriasztott. Ha idejött hozzám egyik-másik barátném látogatóba belejöttünk a csevegésbe, tréfáltunk, nevetgéltünk, egyszerre csak végigfutott az egész testemen valami hideg borzongás. Mikor én nevetek, õ talán akkor a lovak lábai alá taposva küzd a kínhalállal. &#150; Minden jóízûen esett falat a torkomon akadt, ha arra gondoltam, õ most talán éhezik, szomjazik &#150;, s mikor a szél rázta az ablakot, arra gondoltam, hogy most künn a viharban áll védtelenül, fázik. És én nem takarhatom be.</p>
<p class="rd">Egész álomjáróvá tett a fenyegetése. &#150; Utóbb már a barátnéim elõl is eltagadtam magamat. Egész kedélybeteg lettem. Azt hittem, hogy nekem nem szabad jókedvûnek lennem. Egy nap tízszer bementem ahhoz a feszülethez, amire õ meg akart esketni, s letérdeltem elé imádkozni, fogadásokat tettem, hogy védje meg, hozza épen vissza. Pedig kálvinista nõ vagyok. De az a feszület az övé volt. &#150; S ahhoz õ hû maradt azért, ha kitért is. Legszebb úton voltam a pietistaság felé. Kezdtem igen szépnek találni az erkölcsös életet. &#150; Nagyon szerettem volna, ha ön hébe-hóba meglátogatott volna; &#150; de csak azért, hogy megmutassam, hogy én is olyan erélyes vagyok, mint ön. Én magasztaltam volna ön elõtt az ön nejét, ön pedig az én férjemet. Ez lett volna az én ambícióm.</p>
<p class="rd">Félbeszakította az ömlengést a szakácsnõ.</p>
<p class="rd">&#150; Bevihetem már a madámnak a becsináltat?</p>
<p class="rd">&#150; Ha készen van, vigye be.</p>
<p class="rd">Aztán felém fordult, felvilágosítva a körülményekrõl.</p>
<p class="rd">&#150; Ezeknek a számára külön kell fõzetnem, mert ezek a mi magyaros ételeinktõl halálos betegek lennének. Azért nem teríttettem az asztalhoz harmadiknak. Ami önnek kedvenc étele, az a németnek halál.</p>
<p class="rd">A szakácsné behozta a csirkebecsináltat.</p>
<p class="rd">Erzsike belekóstolt egy kanálkával, hogy nincs-e nagyon megsózva, nem tett-e bele a szakácsné petrezselymet. Mert az orvos, aki idejár a leánykát gyógyítani, homeopata; tiltva van minden fûszer az ételben. Aztán maga fölszeletelte a kisleány számára a zsemlyét; vizet töltött neki egy pohárkába, s azt a két tenyere közé fogva meglangyította egy kissé. Sõt egy égõ parazsat is hozatott be; s ezt a pohár vízbe fojtotta, ahogy szokták gondos anyák a beteg gyermek számára a vizet megójtani. A leány anyjának pedig felnyittatott egy korsó pilseni sert, azt küldte be neki.</p>
<p class="rd">S csak azután, hogy azok megebédeltek, hozatta fel a mi ebédünket.</p>
<p class="rd">Addig nem is folytatta a félbeszakadt beszélgetést; a cseléd szüntelen keresztüljárt a szobán, az elõtt nem szólhatott. Azután is, hogy az ebédhez hozzáültünk (mondhatom, hogy keserves ebéd volt!) valahányszor a szakácsné bejött az étellel, vagy tányért váltani, mindannyiszor félbeszakította a beszédfonalát, s háziasszonyi nyájasságra fordította a dolgot, mintha a kínálkozás magyaros szokását gyakorolná.</p>
<p class="rd">&#150; Egy reggel, mikor éppen fésülködtem, bejön a cseléd jelenteni, hogy egy kopottas asszony van odakünn egy serdülõ leánykával, akik a fõhadnagy után tudakozódnak. &#150; Én kimentem hozzájuk a konyhába. &#150; Egy szõke kék szemû nõt láttam magam elõtt, aki körülbelül velem egykorú lehet; annak a karjába kapaszkodott egy felnõtt, tíz-tizenegy évesnek látszó lyánka. Az asszonynak a kezében volt egy útitáska meg egy nagy vászonesernyõ. Ruházata polgárias, minden divatszerû krinolin nélkül; fején egyszerû nemezkalap; éppen ilyen öltözete volt a leánynak is. Mind a kettõnek simára fésülve a haja a homlokáról hátrafelé.</p>
<p class="rd">A nõ németül kívánt jó reggelt.</p>
<p class="rd">Én azt kérdeztem tõle, hogy kit keres?</p>
<p class="rd">A nõ azt felelte: &#132;a férjemet keresem, Klatopil Vencel urat&#148;.</p>
<p class="rd">&#150; &#132;A fõhadnagyot?&#148;</p>
<p class="rd">&#150; &#132;Mikor engem elvett, csak alhadnagy volt.&#148;</p>
<p class="rd">Én hirtelen megfogtam a kezét, s bevezettem mind a kettõt a konyhából a szobába. A cseléd szerencsére nem ért németül. Egész a hálószobámba vittem õket. Megkínáltam õket, hogy üljenek le.</p>
<p class="rd">&#150; &#132;Bizony jól esik &#150; mondá a nõ. &#150; Mert nagy utat tettünk. Krakkóból jöttünk ide.&#148;</p>
<p class="rd">&#150; &#132;Csak nem gyalog tán?&#148;</p>
<p class="rd">&#150; &#132;De egészen gyalog. Vasútra nem telt.&#148;</p>
<p class="rd">Rágondolni is szörnyeteg egy eszme! Krakkótól idáig, egy növendék leánkával együtt gyalog tenni meg az utat! Tud-e a képzelet ilyent teremteni?</p>
<p class="rd">&#150; &#132;Ön Klatopil Vencel hadnagynak a neje?&#148; &#150; kérdezém én az asszonytól.</p>
<p class="rd">&#150; &#132;Az vagyok. Ez pedig itt az õ leánya, Marianna.&#148;</p>
<p class="rd">S állításának igazolásául elõkereste az útitáskájából az esketési levelet, melyben a krakkói székesegyház anyakönyvének kivonata van rublikázva szépen: võlegény Klatopil Vencel, hadnagy a** cheveaux legers-eknél; menyasszony Dunkircher Anna. Tanúk: Babolszky ezredes, Kolmarszky szatócs. Esketõ pap Lubanszky Szaniszló plébános. Nap és év: 1846. február 16.</p>
<p class="rd">Azután elõmutatta a leányának a keresztlevelét: Marianna. Született 1846. június 29-én. Törvényes szülött. Atyja: Klatopil Vencel, hadnagy; anyja: Dunkircher Anna. Keresztelõ lelkész: Lubanszky Szaniszló. Keresztapák a fentebbi násznagyok.</p>
<p class="rd">Még egy házassági szerzõdés is volt az okiratai között. Be volt ez bizonyítva jól.</p>
<p class="rd">Erzsike egyszerre csak nagyot kacagott.</p>
<p class="rd">A szakácsné jött be, hozta a levesestálat.</p>
<p class="rd">&#150; Hahaha! Tudja ön már Ollendorf szerint, hogy &#132;miért sír a kapitány?&#148;</p>
<p class="rd">&#150; &#132;Mert az angolnak nincs kenyere.&#148;</p>
<p class="rd">&#150; Nézze, Zsuzsi, elfelejtett a <i>gyámatyámnak</i> kenyeret adni. A <i>gyûrkéjébõl</i> messen neki, azt szereti.</p>
<p class="rd">A cseléd mentette magát, hogy hiszen a leveshez még nem kell kenyér.</p>
<p class="rd">Pompás leves volt, tejfeles tojásos rizsleves, csirkeaprólékkal. Erzsike merített a tényáromra.</p>
<p class="rd">&#150; Köszönöm, elég lesz.</p>
<p class="rd">Mikor aztán a cseléd kiment, folytattuk.</p>
<p class="rd">(Nincs is kellemesebb t&#234;te-&#224;-t&#234;te a világon, mint amelyet a benyitogató cseléd tíz percenkint félbeszakít.)</p>
<p class="rd">&#150; Most tudjuk már &#150; mondám én &#150;, hogy mi oka volt annak a rendkívüli tüneménynek, hogy egy boldog võlegény az esküvõje után keservesen zokogni kezd. Szegény fiúnak eszébe jutott az elhagyott régi felesége és a gyermeke.</p>
<p class="rd">&#150; Azám. Hanem azért el ne hagyjuk hûlni a levest. Tetszik önnek parmezán is hozzá?</p>
<p class="rd">&#150; Köszönöm. Anélkül jobb szeretem.</p>
<p class="rd">&#150; Klatopil Vencel parmezánnal szerette.</p>
<p class="rd">Aztán hozzáláttunk a levesevéshez.</p>
<p class="rd">&#150; Klatopil Vencel meg is duplázta mindig a rizslevest.</p>
<p class="rd">&#150; Köszönöm. Én sohasem veszek egy ételbõl kétszer.</p>
<p class="rd">&#150; Tudom. &#150; És a legjobb falatot mindig a tányérján szokta ön hagyni.</p>
<p class="rd">&#150; Hát ezt honnan tudja?</p>
<p class="rd">&#150; Még leánykoromban figyeltem meg; mikor nálunk volt ön néha ebéden. &#150; Azt tartják, hogy ez babona; a tányéron felejtett falat azt jelenti, hogy valami távollevõ kedvesünk éhezik.</p>
<p class="rd">&#150; Nem babona biz az; hanem egészségi szabály, akkor hagyni abba az evést, ivást, mikor legjobban esik. (Valóságos diaetetikai értekezést folytattunk, mint akiknek semmi egyéb kívánságuk nincs, mint késõ vénséget élni és köszvénytõl mentnek maradni.)</p>
<p class="rd">A levesben, mint említém, csirkeaprólék volt. Erzsike tányérjára került az a része a csirkének, amelyikben a &#132;sarkantyúcsont&#148; van.</p>
<p class="rd">Köztudomású, hogy bizalmas társaságokban, fiatal hajadon leányok között az a szokás, hogy mikor ilyen sarkantyúcsontra akad valamelyik, az a barátnéját felhívja <i>csonttörésre.</i> Az egyik az egyik végét fogja meg a sarkantyúcsontnak, a másik a másikat, s addig húzzák kétfelé, míg kettétörik. &#150; <i>Amelyiknek a sarkantyús rész jutott, az fog hamarább férjhez menni.</i> Ez az ábrándos babona.</p>
<p class="rd">Erzsike nevetve mondá:</p>
<p class="rd">&#150; Mikor az elsõ ebédet megettük, ilyen sarkantyúcsont akadt a kezembe. Én odanyújtottam azt az Annának: &#132;szakítsuk el: melyikünké marad a Klatopil?&#148;</p>
<p class="rd">&#150; Ah, önök egyszerre olyan jó barátnék lettek?</p>
<p class="rd">&#150; Hát hogyne! Mikor kettõnknek vagy egy férjünk! Én természetesen itt marasztottam õket magamnál. Nem is tudom, hová lettek volna, ha én be nem fogadom. Már akkor egy krajcárnak sem voltak urai. Az egész úton csak kávét ettek. Több felöltõruhájuk nem volt, mint amit a testükön viseltek, s fehérnemût nem váltottak az egész úton. Nekem az elsõ feladatom az volt, hogy kiöltöztessem õket. Az asszonynak jó volt az én ruhám, a leány számára a Kerepesi útról hozattam nekivalót. Ezt mindjárt ágyba is kellett fektetni, mert a feje fájt, és erõs láza volt. Orvost hívattam, az adott neki valami orvosságot, amitõl elaludt. Azóta õ alszik az anyjával együtt az én ágyamban, én magam meg a pamlagon. &#150; Nem kell önnek ez a csirkemája?</p>
<p class="rd">&#150; Köszönöm. Folytassa inkább.</p>
<p class="rd">&#150; Mikor a szegény asszony látta, hogy jól fogadom, elérzékenyült, a nyakamba borult, aztán sírtunk egymás barátságáért mind a ketten, mint a záporesõ. Tudtuk, hogy egyikünk a másiknak a halála. De melyik lesz? Aztán csak nagy hamar elmondtuk egymásnak a magunk történetét a közös férjjel, hogy kerültünk össze vele. &#150; De furcsa színpadi jelenetet lehetne ebbõl csinálni.</p>
<p class="rd">Én kérdem: &#150; &#132;No te Anna, mondd csak, hogyan kerültél te ezzel a Klatopillal össze? s hogyan maradtál el tõle tizenhárom esztendeig?&#148;</p>
<p class="rd">Anna felel: &#150; &#132;Furcsa históriája van ennek. Tudod Erzsi a <i>krakkói köztársaságnak</i> a történetét?&#148;</p>
<p class="rd">Én: &#150; &#132;Soha hírét sem hallottam én szegénynek.&#148;</p>
<p class="rd">Anna: &#150; &#132;Hát, tudod, ez egy nagy lengyel város, ahol hajdanában a lengyel királyokat koronázták, s ha meghaltak eltemették. Én odavaló vagyok. Az apám híres kesztyûs volt Krakkóban, akinek portékáit messzeföldre elhordták. A mi városunk volt az utolsó szabad lengyel köztársaság, mikor utoljára felosztották Lengyelországot. Huszonkét négyszög mérföld területe volt.&#148;</p>
<p class="rd">&#150; Kevesebb, mint Debrecennek &#150; vetém én közbe.</p>
<p class="rd">Erzsike folytatá Anna beszédét.</p>
<p class="rd">&#150; &#132;Mikor én tízesztendõs leány voltam, megint támadt valami lengyel forradalom; azt ismét leverték, osztrákok, poroszok, muszkák egyesült erõvel, s akkor a krakkói köztársaság feletti ügyelést rábízták Ausztriára. A régi lengyel szokások, tanácskozások megmaradtak; hanem a várban állandó helyõrségül maradtak az osztrák katonák. Mikor én tizenhat esztendõs lettem, meghalt az anyám, s akkor aztán nekem kellett a kesztyûsboltban helyt állanom. Itt ismerkedtem meg Klatopillal. Fiatal hadnagy volt; rendszeresen nálunk vásárolta a kesztyûit. Bár maradt volna a kesztyûknél! Ki veheti rossz néven egy tizenhat esztendõs leánynak, hogyha hisz? Én is hittem. És õneki igazán jó szíve volt. Mikor látta, hogy nekem nincs más választásom, mint a szégyen és a halál között, akkor oda jött az atyámhoz és megkérte a kezemet. &#150; Természetesen &#150; hozzáadtak. &#150; A lengyeleknél sohasem volt az szokásban, hogy ha egy leány katonatiszthez akar nõül menni, annak még elébb a katonai hatóságtól kelljen engedelmet kérni, keserves nagy összeget biztosítékul letenni; a pap összeadott bennünket minden kérdezõsködés nélkül. &#150; Alig voltunk egy hétig férj és feleség, mikor újra kitört a forradalom. A lengyel fölkelésnek Krakkó volt a központja. Eleinte nagy sikerrel harcoltak a lengyel fölkelõk. Énnekem látnom kellett, hogy kergetik az utcán végig a lengyel kaszások az én férjemnek a lovascsapatját, akinek annyi ideje sem maradt, hogy tõlem búcsút vegyen.&#148;</p>
<p class="rd">Én azt kérdeztem tõle: &#150; &#132;Te is lengyel vagy?&#148;</p>
<p class="rd">Anna azt felelte: &#150; &#132;hogyne volnék! azért hogy német nevem van? &#150; Nehéz napok következtek erre. Nekem leányom született. És énnekem mindennap kétszer kellett a templomba mennem. Egyszer azért imádkozni, hogy a hazám diadalmaskodjék, másszor meg azért, hogy a férjem visszatérjen. &#150; Õrült kívánság! &#150; Hisz arra maga az istenség is tehetetlen, hogy két egymással ellenkezõ imádságot beteljesítsen. Férjem visszatért Krakkóba, hanem a lengyel ügy elbukott. &#150; A szabadságharcosok szétfutottak, a megszálló seregek visszatértek. Szomorú viszontlátás volt az! &#150; Krakkó e bukás után megszûnt köztársaság lenni, s be lett kebelezve, mint egyszerû székváros az osztrák örökös tartományok kötelékébe. Az apám sírt, én pedig örültem, hogy visszakaptam a férjemet. De nemsokára megbûnhõdtem a tilalmas örömért. A férjem tudatta velem, hogy nagy baj van. &#150; Eddigelé az osztrák tisztek Krakkóban nem sokat kérdezték a tábornokaiktól, hogy szabad-e házasodniok.&#148;</p>
<p class="rd">Én közbeszóltam: &#150; &#132;Ez a magyar&#150;horvát határõrvidéken is így volt szokásban; a granicsártiszt házasodhatott kaució és engedély nélkül.&#148;</p>
<p class="rd">Anna: &#150; &#132;De most, hogy Krakkó Ausztriához lett csatolva, az egész katonai törvény ki lett terjesztve miránk is, s most már a hadnagy feleségének hétezer forintot kell lefizetni biztosítékul.</p>
<p class="rd">Erre pedig az én apám képtelen volt. Rajtam kívül még hat leánya volt, s akkora összeget nem vonhatott el az üzletébõl, amekkora a biztosítékhoz kellett.</p>
<p class="rd">Az a veszedelem fenyegetett bennünket, hogy ha a férjem felsõbbsége megtudja a házasságunkat, Klatopilt azonnal megfosztják a tiszti rangjától.</p>
<p class="rd">Az apám azt tanácsolta, hogy Klatopil tegye le önként a kardbojtját és lásson valami polgári állás után. De arra gondolni sem lehetett. Ki adott volna Krakkóban alkalmazást egy osztrák katonatisztnek, aki a lengyelek ellen fegyverrel harcolt?</p>
<p class="rd">Klatopil éppen azon idõben lett fõhadnaggyá elõléptetve. Ez azt az örömteljes reményt lobbantá fel szíveinkben, hogy nagy gyorsan fog a rangfokozaton elõrehaladni, s ha egyszer azután õrnagy lesz, akkor nem kell a házassági biztosítékot letenni többé; akkor nyilvánossá tehetjük, hogy férj és feleség vagyunk. Addig ne tudja más csak a rokonok és az ismerõsök.</p>
<p class="rd">Ebben megnyugodtunk. Klatopilt nagyhamar áthelyezték az ezredével Magyarországba.</p>
<p class="rd">Amint aztán Magyarországon kitört a forradalom, én többé Klatopilról semmit sem tudtam meg. Hol jár, hová lett, él-e vagy meghalt? Semmi hírt sem vettem róla. Háború idején titokban tartják azt, hogy merre jár ez meg amaz az ezred. Egyszer olvastuk egy hadibulletinbõl, hogy az a dragonyosezred, amelynél a férjem szolgált, részt vett valahol a Bánságban egy ütközetben. Szegény apám ekkor rászánta magát, hogy leutazik személyesen a Bánságba, megkérdezni az ezredestõl, hogy él-e még a férjem. Mikor odaért, éppen akkor temették nagy pompával az ezredest. Tífuszban halt meg. Ez volt a násznagyunk. Õneki volt egyedül tudomása a katonaságnál a mi házasságunk felõl. Ez jól megõrizte a titkot, mert a násznagykodás a szabályellenes egybekelésnél neki is az állásába kerülhetett volna. Az alezredes pedig csak annyit tudott Klatopilról, hagy azt a századával detachirozták valami küldetésben, ahonnan nem tért vissza. Valószínû, hogy a magyar fölkelõ seregek lekaszabolták a csapatjával együtt.</p>
<p class="rd">Én bízvást felvehettem a gyászruhát, el is viselhettem azt; a háború bevégeztéig semmi hírt nem hallottam a &#132;férjemrõl.&#148; Eddig szólt Anna, most én vettem át a szót:</p>
<p class="rd">&#150; &#132;Hogy semmi hírt nem hallottál róla, annak az oka az volt, hogy az egész hadjárat alatt körül volt zárva az ostromolt Temesvárban a századával együtt, s onnan hírmondó sem jöhetett ki egy esztendeig.&#148;</p>
<p class="rd">&#150; &#132;De hát azután, hogy Temesvár fel lett szabadítva, mért nem tudósított? Legalább annyit írhatott volna, hogy él.&#148;</p>
<p class="rd">&#150; &#132;Ennek az okát könnyû kitalálni. Õrá nézve az egész hadjárat meddõ maradt dicsõség dolgában. Mint lovastiszt az ostromolt várban érdemeket nem szerezhetett. A hadjárat után is maradt fõhadnagynak, a többi hadnagytársai mind elõhaladtak a rangfokon. &#150; Neki csak az elkeseredés maradt. A hátratett katonatiszt rosszabb a halottnál, annak a száján nem jöhet ki az a szó, hogy hála istennek élve maradtam!&#148;</p>
<p class="rd">&#150; &#132;Dehát azután? Késõbbi években. Három-négy esztendõn keresztül miért nem írt, bárcsak egy sort hozzám, hogy még él, és gondol reám &#150; és gyermekére, akit úgy szeretett!&#148;</p>
<p class="rd">&#150; &#132;Annak megint én tudom a legjobb okát. Egy könnyelmû bajtárs miatt adósságokba keveredett, lelketlen uzsorások kezébe jutott, akik folyvást mélyebben húzták bele a hínárba. Az ilyen zaklatott állapotban levõ katonatisztnek bizony nem nagy kedve lehet még egy asszonyt és egy gyermeket is szorosabban fûzni magához. Most már nemcsak a biztosíték hiánya választotta el tõled, hanem az a csúf mocsár, aminek adósság a neve. Ezt nem tudta átgázolni. Ha rád gondolt és a gyermekére, az csak a kétségbeesését nevelte. Ha levelet írt volna hozzád, annak csak ez lehetett volna a tartalma: &#132;mire ezeket a soraimat olvasod, már megszûntem élni&#148;.</p>
<p class="rd">Anna kíváncsi volt rá, hogy vajon mennyire vihette Klatopil adósság dolgában.</p>
<p class="rd">Én aztán megmondtam neki a csinos kis összeget.</p>
<p class="rd">Hüh! Milyen hosszú képe lett egyszerre a barátnémnak! Azt kérdezé hüledezve, hogy most is megvan még ez a szörnyû nagy adósság.</p>
<p class="rd">Olyan bohókás volt ez a helyzet, hogy minden keserûségem mellett is el kellett magamat rajta nevetnem. Kinéztem az arcából a jámbor teremtésnek, hogy ha én ennek most azt felelem, hogy &#132;bizony édes barátném, az adósság az egyedüli tárgy a földön, amit az idõk foga meg nem emészt: Klatopil váltói még most is élnek&#148; (igaz is, hogy megvannak; de az én fiókomban), hát akkor ez a szerencsétlen asszony képes azonnal kézen fogni a leányát s visszagyalogolni Krakkóba. &#150; Hanemhát megszántam szegényt. Elmondtam neki a tiszta, puszta igazságot. &#150; Négy esztendeig nem tudósítá õt a férje életben létérõl, a hitelezõi miatt; azontúl pedig énmiattam. Én megismerkedtem vele; nem tudtam, hogy nõs; megszerettem, felajánlottam neki a kezemet. El kell ismernem, hogy õ vonakodott azt elfogadni. Mindenféle kifogásokat tett, csak azt az egyet nem, hogy már van felesége. Ez természetesen a legsikeresebb lett volna. De már akkor annyira szájáig ért a víz, hogy nem maradt egyéb választása, mint vagy fõbe lõni magát, vagy kettõs házasságot elkövetni. &#150; Úgy látszik, hogy ezt az utóbbit tartotta kellemesebbnek.</p>
<p class="rd">Még Anna maga is elismeré, hogy okosabb eszme volt Klatopiltól ezt az utóbbit választani.</p>
<p class="rd">Nagyon áldott jó teremtés ez az asszony!</p>
<p class="rd">Én aztán teljesen megnyugtattam aziránt, hogy az esküvõnk elõtt minden adósságát kifizettem a jó Klatopilnak. Meg is mutattam neki a chatouille-omban eltett váltókat, felvilágosítva felõle, hogy azok már el is évültek, s én nem fogom azokat Klatopil ellen beperelni a változott viszonyok után sem. &#150; Amire a jó lélek hálakönnyek között borult a lábaimhoz, s a térdeimet csókolva biztosított felõle, hogy holta napjáig áldani fogja az emlékezetemet. S e megnyugtató biztosítás után egészen helyreállt a gyöngéd vonzalma az õ szeretett Klatopiljához.</p>
<p class="rd">Én megtetéztem a szívességeimet még annak a jelenetnek a leírásával is, amidõn Klatopil, mint võlegény, az esküvõnk után keservesen sírva fakadt; bizonyosan az elhagyott neje és leánya miatt fakadtak e sûrû könnyei.</p>
<p class="rd">Ezáltal meg egészen elérzékenyítettem a szegény Annát.</p>
<p class="rd">&#150; &#132;Lássa ön, milyen jó szíve van szegény Klatopilnak!&#148;</p>
<p class="rd">Akkor aztán egymásra licitáltunk, hogy melyikünk tud több jeles vonást felfedezni a Klatopil jellemében.</p>
<p class="rd">Végezetre elõvettük a mi közös Klatopilunknak a fényképezett arcképét, és azt kölcsönösen kézrõl kézre adva, forró csókjainkkal vetekedve elhalmoztuk; míg végre megállapodtunk abban, hogy egyikünké se legyen az arckép; hanem adjuk azt a kis Mariannának.</p>
<p class="rd">(&#150; No, hát jó volt-e a babcsuszpájsz disznófarkkal? &#150; kérdezé tõlem az eközben tányért váltani bejött szakácsné.)</p>
<p class="rd">&#150; Költõi szavamra mondom, hogy még soha így el nem laktam disznófarkas babbal!</p>
<p class="rd">Azután következett valami baracklekváros tésztanemû. Én azt is szeretem.</p>
<p class="rd">Erzsike folytatá:</p>
<p class="rd">&#150; Hát eddig volt az idill.</p>
<p class="rd">&#150; Mi volt az? A disznófül?</p>
<p class="rd">&#150; Most következik a próza. Én ezután a kellemetlen felfedezés után elmentem az ügyvédemhez, s elmondtam neki a dolgomat; kérve, hogy mit tanácsol helyzetemben. &#150; Elébb kérdeztem meg az ügyvédet, aki száraz, prózai ember, nincs elõtte más, mint a törvény; &#150; csak azután akartam ön elé terjeszteni az ügyet, hogy legyen közöttünk bíró.</p>
<p class="rd">&#150; Kik között?</p>
<p class="rd">&#150; Köztem és az ügyvédem között; mert kettõnknek homlokegyenest ellenkezõ nézete van a jelen ügyben követendõ eljárás tekintetében.</p>
<p class="rd">&#150; Kegyednek is van valami nézete?</p>
<p class="rd">&#150; Hogyne volna; de elébb hallgassa meg a törvények magyarázójáét. Elébb azonban koccintsunk egyet azoknak az egészségére, akik bennünket szeretnek.</p>
<p class="rd">S koccintottunk &#150; nem mondtuk meg kiért.</p>
<p class="rd">&#150; Hallgassa ön meg, hogy mi véleményt adott az ügyvédem. &#132;Ez bizony nagy baj, de csupán Dunkircher Annára nézve az. Ha rendes, békességes idõkben élnénk, akkor lehetne az a kimenetele az ügynek, hogy a katonai hatóság Klatopil Vencel fõhadnagyot; amiért hatósági engedély nélkül házasodott, tiszti rangjáról való lemondásra kényszerítse. Ez esetben a Dunkircher Annával kötött házassága érvényben marad. Ellenben Klatopil úr, a késõbb elkövetett bigámia vétségéért, az osztrák büntetõtörvények értelmében, kétesztendei börtönre nyer kellemetes kilátást. A jelen viszonyok között azonban, amidõn a lombardiai hadseregnek minden vitéz, betanult tisztjére nagy szüksége van, okvetlenül azt a választ fogja kapni a krakkói feleség, hogy az egész házassága törvénytelenül lett kötve, annálfogva &#132;null und nichtig&#148;. A plébánost, aki összeeskette õket, elküldik egy esztendõre valami kolostorba, fegyelmi büntetésbõl, Klatopil Vencel pedig marad fõhadnagynak, sõt ha vitézül viselkedik, kapitánnyá is lesz. Kegyed pedig akként lesz fõhadnagyné és kapitányné, mert az elõbbi házasság érvénytelensége a kegyedét teljes jogerõre fogja emelni.&#148;</p>
<p class="rd">Ezek voltak az ügyvéd szavai. Ugye jól megtartottam? Ismeri ön a katonai törvényeket?</p>
<p class="rd">&#150; Õszintén megvallom, hogy azon számos tudományok között, amelyeket <i>nem</i> ismerek, ezek kiváló tért foglalnak el.</p>
<p class="rd">&#150; Nohát én erre azt feleltem, hogy: &#150; &#132;Jól van! A törvények, a körülmények, a helyzetek azt indokolják, sõt okadatolják, hogy Dunkircher Anna legyen megfosztva hitvesi jogától; de hátha az emberi szív törvénye talál érvényre jutni?&#148; &#150; Elég jó kuriális stílusban fejeztem ki magamat?</p>
<p class="rd">Egy kicsit nevettem rajta.</p>
<p class="rd">&#150; Az ügyvéd még jobban nevetett. &#150; &#132;Hogyan? &#150; mondá. &#150; Kegyed azt képzeli, hogy Klatopil Vencelnek majd megesik a szíve az elhagyott elsõ feleségén? akinek szándékosan nem írt levelet, amíg írhatott volna, nehogy az valami bizonyítékkal bírjon aziránt, hogy Klatopil Vencel õt csakugyan megesküdt feleségének és nem egy elcsábított leánynak tartotta, akivel kötött házasságának érvénytelenségérõl jól meg volt gyõzõdve? Hiszi azt kegyed, hogy Klatopil Vencel most, tizenhárom év múlva annyira elérzékenyül, hogy a csatatéren, a harc közepén elbocsáttatását fogja kérni; elfelejti a zászlójának, az uralkodójának adott esküjét; csak azért, hogy Dunkircher Anna számára megmenthesse a hitvesi fõkötõt? Hiszi azt kegyed, hogy Klatopil Vencel otthagyja a legjobb reményekkel biztató karrierjét? becsukatja magát két esztendõre a fegyencházba, hogy onnan mint megbélyegzett koldus jöjjön elõ; csak azért, hogy egy koldusnéval tovább élhessen törvényes összeköttetésben? És végül hiszi azt kegyed, hogy Klatopil Vencelnek úgy megzavarodhatik mind az öt érzéke, hogy õ egy ilyen szép, fiatal feleséget, mint kegyed, egy nemes gazdag hölgyet, aki õt kényelemben tartja, el fog taszítani magától, odadobni a világ csúfságának; azért, hogy visszakapjon egy elhervadt élettársat, akinek az arca megráncosodott: egy jámbor kesztyûsnek a leányát, akire nézve még csak nem is elõny, hogy a jó hírû ,Dunkircher&#146; név helyett a ,Klatopil&#146;-t ragaszthatja ki a cégtáblájára? &#150; Nem! Asszonyom. Ilyen jószívû emberben én nem hiszek. Inkább elhiszem, hogy halfarkú tengeri szüzek vannak a világon.&#148;</p>
<p class="rd">Nem szakítottam félbe az ügyvédet. Engedtem, hogy teljesen expektorálja magát. Mikor aztán egy kis pauzát tartott, akkor azt mondtam neki: &#132;hiszen nem a Klatopil szívérõl beszéltem én, hanem a magaméról&#148;.</p>
<p class="rd">&#132;A magáéról? &#150; kérdé elcsodálkozva &#150; hát az hogy keveredik ebbe a dologba?&#148;</p>
<p class="rd">Nekem az az eszmém van a kínos ügy elintézésére, hogy én azt a biztosítékösszeget, melyet egybekelésünk alkalmával letettem, átruházom a Dunkircher Annára, akkor aztán õ részérõl teljesítve lesz a föltétel, mely mellett a katonatiszt házassága megengedtetik; õ hadd legyen boldog az esküdt férjével. Én magam pedig majd el tudok valamerre tûnni az emberek közül. Nagy a világ!</p>
<p class="rd">Az ügyvéd erre megharagudott, azt mondta: &#150; &#132;Ha kegyed ezt megteszi, akkor rászolgál, hogy egyenesen elvigyék Döblingbe!&#148;</p>
<p class="rd">&#150; Nekem pedig ez komoly, elhatározott szándékom &#150; ezzel, végzé Erzsike.</p>
<p class="rd">Én nem állhattam meg, hogy a kezére ne tegyem a kezemet. Mennyi igaz, nemes érzés <i>alszik</i> ebben a szívben! Ha lett volna <i>ember,</i> aki azokat fölébressze! Milyen derék asszony lett volna ebbõl a nõbõl, ha egy olyan férjre talált volna, aki a legközönségesebb értelemben vett &#132;jó ember&#148;, amilyen tíz férfi közül kilenc! &#150; Miért kellett neki mindig, de mindig, azt a tizediket kihúzni a maga számára a sors urnájából?</p>
<p class="rd">Kitalálta, hogy mire gondolok e néma pillanat alatt. Azok a nagy, mély tûzû szemek lassankint megteltek könnyel. A gyémánttûz semmi a könny sugártüzéhez képest! Milyen szép volt e percben.</p>
<p class="rd">Az ajkai valami rebegéshez kezdtek. Alig tudta kimondani.</p>
<p class="rd"><i>&#150; Annak a másiknak gyermeke van.</i></p>
<p class="rd">S erre a szóra elkezdett görcsösen zokogni, egyik kezével az arcát eltakarva, másikkal az én kezemet szorítva erõszakosan. Kicsi híja, hogy én is együtt nem sírtam vele, úgy megesett rajta a szívem.</p>
<p class="rd">Aztán, hogy kisírta magát kedvére, nagyot sóhajtott, felszárítá a könnyeit.</p>
<p class="rd">&#150; Most már tudja ön, hogy miért kérettem, hogy jöjjön ide? Legyen bíró ebben az ügyben. Melyiknek van igaza: az észnek vagy a szívnek? Azt kell-e tennem, amit az ügyvéd tanácsolt, vagy azt, amit én magam gondoltam ki?</p>
<p class="rd">Nehéz feladat!</p>
<p class="rd">&#150; Lássuk: nem volna-e valami középút? &#150; mondám én.</p>
<p class="rd">&#150; Hátha rátalálnánk. &#150; Én azt tanácsolom, hogy ne tegye kegyed sem azt, amit az ügyvéde tanácsolt; sem azt, amit maga kigondolt. Hanem várjon egy kis ideig. &#150; Nagy háború indul meg; több, mint félmillió harcos áll egymással szemben. Annak egyötöd része nem fog a háború végén az övéihez hazatérni. Ezen országdöntõ harcban vagy elesik az önök Klatopilja, vagy élve marad. Ha elesik, akkor meggyászolják mind a ketten. Az özvegyi fátyolon nem vesznek az asszonyok össze. &#150; Ha pedig megéri Klatopil a háború végét, akkor õ, a vitéz, ambícióval teljes katona okvetlenül elõbbre lép a rangfokozaton, a csatatér gyorsan növel! Lesz belõle õrnagy. Mint õrnagynak nem kell többé a házassági biztosítékot letennie. Akkor azután magához veheti a Dunkircher Annáját. Kegyednek pedig nem kell odaajándékoznia a biztosítási összeget, amire magának is nagy szüksége lehet.</p>
<p class="rd">&#150; Köszönöm &#150; szólt a hölgy. &#150; Ez igazán olyan egyszerû, mint a Kolumbusz tojása. Tehát várni fogunk én is, Anna is, amíg a háború véget ér, s addig ezt a családot itt tartom magamnál.</p>
<p class="rd">&#150; Még egyre figyelmeztetem. A várakozás ideje alatt kegyednek jó lesz valahová, valami kis városba félrevonulnia;<a name="note1" href="#ref1"><font size=-1><sup>[1]</sup></font></a> ahol nincsenek ismerõsei. Itt a fõvárosban tarthatatlan hamis helyzetbe fog kegyed jutni. Az elsõ feleség történetét nagy hamar megtudja a világ. &#150; S a <i>&#132;szalmaözvegy&#148;</i> cím még elég jó cím; de a <i>&#132;szalmaasszony&#148;</i> már nem az. Kegyed költözzék mindenestõl, holnap mindjárt falura, s vigye magával a vendégeit is.</p>
<p class="rd">&#150; Azt fogom tenni.</p>
<p class="rd">Alig készültünk el, midõn kopogtatott az orvos.</p>
<p class="rd">Az orvos elõl nem tagadhatja el magát, akinek a házánál beteg van.</p>
<p class="rd">Az orvos is jó ismerõsöm volt. Nagy, kiterjedt praxissal bírt. Homeopatha volt. Bizonyos, hogy ez ma meg holnap, valahány páciensét meglátogatja, a nux vomica mellé mindannyinak beadja azt a legújabb hírt, hogy engem itt talált a szépasszonynál &#150; poharazás közben: <i>&#132;thé complet!&#148;.</i></p>
<p class="rd">Megvártam, míg a kis betegtõl visszajõ.</p>
<p class="rd">Megnyugtatott, hogy semmi baja sincs már, elhagyhatja az ágyat.</p>
<p class="rd">Erzsike kérdezé, hogy lehet-e a lyánykát falura kivinni.</p>
<p class="rd">&#150; Sõt nagyon jót fog neki tenni.</p>
<p class="rd">Azután engemet fogott elõ az én barátom, a doktor.</p>
<p class="rd">&#150; Hát te hogy vagy?</p>
<p class="rd">&#150; Köszönöm, nagyon jól.</p>
<p class="rd">&#150; Nono! A szemedbõl látom, hogy nagy felhevüléseid, vértolulásaid vannak.</p>
<p class="rd">&#150; Voltak, de már kigyógyultam belõlük.</p>
<p class="rd">&#150; Remélem, homeopathiai úton.</p>
<p class="rd">&#150; Tökéletesen homeopathice.</p>
<p class="rd">Az orvossal <i>együtt</i> én is eltávoztam.</p>
<p class="rd">Mikor kiléptem a kapun, megint belebotlottam Sági Tóniba.</p>
<p class="rd">&#150; Corpo di Bacco! Te azóta mindig a szép menyecskénél ülsz?</p>
<p class="rd">&#150; S te azóta mindig a kapuja elõtt sétálsz?</p>
<p class="rd">Az átelleni ház ablaka tele volt kíváncsi asszonyfejekkel. Én aztán bérkocsiba vágtam magamat. Kihajtattam az indóházhoz, estére ott voltam Szegeden.</p>
<p class="rd">Ott is maradtam három napig, együtt jöttünk haza a nõmmel, a vendégjátékok bevégeztével.</p>
<p class="rd">S e három nap alatt mindennap érkezett két-három anonim levél Budapestrõl a feleségemhez, ilyenforma tartalommal:</p>
<p class="rd">&#150; &#132;Szegény barátném! Férjed egész napokat, éjeket ott tölt a régi ideáljánál, a fõhadnagynénál. Mindnyájan osztjuk bánatodat. Az egész város tudja.&#148;</p>
<p class="rd">Milyen nagyokat nevettünk e leveleken! Hej! ha keresztül nem jártam volna az eszükön a &#132;drága barátnéknak&#148;!</p>
<p class="rd">Ilyen furfangos fickó voltam én, amikor még a sasok ki nem tépték a hajamat.</p>
<hr width="50%"><font size=-1>
<p align=justify><a name="ref1" href="#note1"><font size=-1><sup>[1]</sup></font></a> Régi idõkrõl szól ez.<br>
J. M.</p>
<p><hr><p align=center><a href="jokai17.htm"><img src="bal.gif" alt="Vissza" width="31" height="31" border="0"></a><a href="index.htm"><img src="home.gif" alt="Kezdõlap" width="31" height="31" border="0"></a><a href="jokai19.htm"><img src="jobb.gif" alt="Elõre" width="31" height="31" border="0"></a></p>
</body>
</html>
