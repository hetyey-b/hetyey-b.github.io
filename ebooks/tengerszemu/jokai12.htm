<!DOCTYPE html PUBLIC "-//W3C//DTD XHTML 1.0 Strict//EN">
<html xmlns="http://www.w3.org/1999/xhtml" xml:lang="hu" lang="hu">
<head>
<meta http-equiv="Content-Type" content="text/html; charset=iso-8859-2">
<link rel="stylesheet" href="2.css" type="text/css">
<title>Jókai Mór: A tengerszemû hölgy</TITLE>
<LINK href="/vmek2/vmek.php3" type="text/css" rel=STYLESHEET>

</head>
<body link="#660000" aLink="#444444" vLink="#664422" bgColor="#ffffee" leftMargin="25" rightMargin="25"
text="#000000">

<p class="rd_fejezet"><a name="12"></a><span class="cim">XII. FEJEZET <br>Találkozás a &#132;pogányoltár&#148;-on</span></p>
<p class="rd">A nõm beteg volt; és én azt meg sem tudtam álmodni! Hátha meghalt volna? Anélkül, hogy egy utolsó szót válthatott volna velem!</p>
<p class="rd">Hogy õ engem meg akar szabadítani. De mi módon? Azt nem szabad elõre tudnom. Senkinek sem szabad tudni. Miért titkolják elõlem?</p>
<p class="rd">Ah, az a sárga szemû szörny gonosz kalauza a képzeletnek! Egy hírhedett mûvésznõnek könnyen akadnak pártfogói! Talán hatalmas urak, akik életet és halált osztogatnak? Örök sötétség, ne vedd el az eszem világát!</p>
<p class="rd">Ha énnekem ilyen áron kellene visszakerülnöm a világba! Ez a kedélyállapot tûrhetetlenné kezdett válni.</p>
<p class="rd">Némelykor erõt vett rajtam a vágy: kitörni innen az erdõbõl, bezörgetni a legközelebbi hadparancsnoknak az ajtaján s megmondani a nevemet: &#132;én vagyok az a hírhedett lázadó: elhoztam a fejemet, fizetek!&#148;</p>
<p class="rd">Az adott szavam visszatartott. Becsületszó volt.</p>
<p class="rd">Ah, a becsületszót, még ha a feleségének adta is az ember, akkor is meg kell tartani!</p>
<p class="rd">Megígértem, hogy nem megyek ki sehová.</p>
<p class="rd"><i>&#132;Sehová?&#148;</i> De hiszen az erdõ is<i> &#132;sehon&#148;.</i> És az Örvény-kõ teteje, az a <i>legsehonnább</i> része a világnak, oda nem járnak emberek. &#150; Oda csak szabad lesz elmennem.</p>
<p class="rd">Az elsõ nem jól sikerült képét a nagy panorámának a nõmnek küldtem; megkísérlem másodszor is.</p>
<p class="rd">Egy derült õszi reggel ismét vettem a kezembe az ólmosbotomat; a jó, kedves háziasszonyomnak azt mondtam, hogy ma ne várjon haza ebédre; felballagok rajzolni a &#132;Pogányoltár&#148;-ra.</p>
<p class="rd">Az urak &#132;Pogányoltár&#148;-nak, a parasztok Örvény-kõnek híjják azt a csúcsot.</p>
<p class="rd">&#150; De sokáig ne maradjon &#150; mondá Csányiné. &#150; Hátha azalatt megérkezik a kedveskéje.</p>
<p class="rd">Az én kedveském? Gondol is az arra, hogy engem itt felkeressen! Csak biztatnak vele, mint a beteg gyermeket azzal, hogy ha meggyógyul, majd kap hintalovat.</p>
<p class="rd">Éppen hetedik hete volt az a nap, hogy eltávozott mellõlem. Milyen véghetetlen idõ!</p>
<p class="rd">Elindultam a hársas patak mentén s onnan fel az erdõs hegyoldalnak, az annyiszor bejárt, jól ismert ösvényen. A mogyoró hullott, már a somot megcsípte a dér; teleszedtem vele a táskámat; ma dús lakomám lesz. Találtam egy nagy korallgombát is; az parázsban megsütve valami pompás ínyencfalat!</p>
<p class="rd">Tíz óra lehetett, mikor feljutottam a Pogányoltárra.</p>
<p class="rd">Mikor a sziklapárkányra kiléptem, az igaz, hogy csodaszép látvány tárult elém; csakhogy ez igazán nem lefesteni való. Tenger alatt az egész ország! &#150; Az õszi köd, mint egy hófelhõ takarta a vidéket egész a látóhatárig, amelybõl hóbércek, hókupolák emelkedtek elõ; másutt megfagyott hullámokhoz hasonlított a ködburok. Itt-amott emelkedett ki belõle nagy sötéten egy gömbölyû sziget: a legmagasabb hegyeknek ormai. &#150; Hû képe a valónak. &#150; Nincs &#150; semmi sincs már!</p>
<p class="rd">Biztosra vehettem, hogy délfelé majd lehull a köd, s dérrel festi meg az erdõt, mezõt; de addig én nem rajzolhatok. Addig is leheveredtem oda a sziklapárkányra, s bámultam ezt a mozdulatlan, nagy fehér szemfödelet, mely országot takart be. Eszembe sem jutott most az éhség; szalonnás, kenyeres tarisznyám felakasztottam egy krumpucfenyõ fára, s ha belefáradtam a ködtenger bámulásába, elnézegettem a vándor hangyákat, amik a maguk rendes útját követve, keresztülmászkáltak rajtam, nem törõdve vele, hogy egy óriás odafeküdt az útjukba hegyláncnak.</p>
<p class="rd">Itt fenn a magasban még a rigófütty sem zavarta a csendet.</p>
<p class="rd">A nap melegen sütött alá, egy szellõ sem lendült; a fejem ott pihent a nagy, zöld, mohos kövön. Úgy tetszett, mintha aludnám.</p>
<p class="rd">Egyszer aztán, mintha álmodnám, egy dal hangzott fel valahonnan, nem messzirõl:</p>
<p class="vers">&#132;Nézd, ott a hegytetõn<br>
 &nbsp; &nbsp; &nbsp; Egy bátor férfi néz felénk,<br>
Fegyverén tartja jobb kezét<br>
 &nbsp; &nbsp; &nbsp; Õrzi eszközét&#133;&#148;</p>
<p class="rd">Férfihang volt. Olyan ismerõsnek tetszett.</p>
<p class="rd">Az elsõ érzésem öröm volt. Valami ismerõst találni e nagy elhagyatottságban. Csak ezután gondoltam arra, hogy ez fogadásom ellen van. Nekem nem szabad olyan emberrel találkozni, aki szintén ismer engem.</p>
<p class="rd">De már késõ volt kitérnem elõle. Nem is volt merre. Az Örvény-kõ magaslatára csak egy ösvény vezet; akár Tardonáról, akár Mályinkáról jön valaki ide, s az én dalnokom azon jött fölfelé.</p>
<p class="rd">A dal folytatása közelebbrõl hangzott.</p>
<p class="vers">&#132;Nézd ott a kalpagján<br>
 &nbsp; &nbsp; &nbsp; Egy vérszín toll lobogva leng<br>
Sötét palást függ a nyakán,<br>
 &nbsp; &nbsp; &nbsp; Vad szeme ránk mereng.&#148;</p>
<p class="rd">Most még egy nõi hang is hallatszott.</p>
<p class="rd">Valaki inté a dalnokot, hogy hegyre mászva ne énekeljen.</p>
<p class="rd">Tehát ketten is vannak.</p>
<p class="rd">Amint aztán egyre feljebb hágott az énekes, kiemelkedett a sziklapárkány mögül az alakja is.</p>
<p class="vers">&#132;Reszkess! Féljed a vakmerõt!<br>
Inkább nevezd te így õt<br>
 &nbsp; &nbsp; &nbsp; Diavolo, Diavolo, Diavolo!&#148;</p>
<p class="rd">De nem reszketett úgy senki, mint maga Fra Diavolo, mikor egy emberi alakot meglátott a földön elnyúlva maga elõtt, amint õ maga a sziklára egészen fölhágott.</p>
<p class="rd">Én bizony nem igen lehettem valami biztató látvány, amint báránybõr süvegem a fejembe nyomva, a nagy furkósbottal a kezemben, térdre emelkedém elõtte.</p>
<p class="rd">Én hamarább ráismertem, mint õ énrám.</p>
<p class="rd">&#150; Szervusz Bálványosi! Hát te hol jársz itten, ahol a madár sem jár?</p>
<p class="rd">Ekkor aztán nála is örömre változott az ijedelem.</p>
<p class="rd">&#150; Ah, ah! az én poéta barátom. Minõ isteni találkozás itt az égben! S azzal odasietett hozzám. Összeölelkeztünk.</p>
<p class="rd">Ezalatt a kísérõ útitársnõ is felküzdte magát a sziklalépcsõkön a párkányra.</p>
<p class="rd">Most azután rajtam volt a sor, hogy szemem-szám tátva maradjon.</p>
<p class="rd">Az a nõi alak Erzsike volt: &#150; a tengerszemû szépség.</p>
<p class="rd">Hát &#132;ez&#148; hogy jön ide?</p>
<p class="rd">Hogy jönnek ezek ketten &#132;együtt&#148; ide?</p>
<p class="rd">Hogy jönnek ezek &#132;ide&#148; mind a ketten?</p>
<p class="rd">Pedig ez nem volt álomkép. A szép hölgy is rám ismert egyszerre. A hegymászástól kipirult arc nem lehetett pirosabbá az én láttomra; a keble sem piheghetett jobban. Hanem az arcán volt valami visszás kifejezés: amit az ijedtség mosolyának lehet venni.</p>
<p class="rd">Bálint pajtás vette észre a kérdezõ bámulatot az arcomon, s igazi histrio-humorral fordult a kísérõ hölgye felé, bemutatva õt nekem e szavakkal:</p>
<p class="rd"><i>&#150; Az öreganyám.</i></p>
<p class="rd">Erre az élcre a hölgy elnevette magát.</p>
<p class="rd">És énbennem volt annyi önmérséklet, hogy erre a bemutatásra ne viszonozzak ezzel a szóval:</p>
<p class="rd">&#150; Akkor jer keblemre, fiacskám! én vagyok a te öregapád!</p>
<p class="rd">Beértem ezzel a mondással:</p>
<p class="rd">&#150; Sajátságos, hogy itt kell találkoznunk.</p>
<p class="rd">Az én barátomnak az arca azonban egyszerre elkomorodott, mintha csak instrukcióba lett volna neki zárjel közé írva a szerepében (egyszerre komor arcot ölt).</p>
<p class="rd">&#150; Azonban, édes barátom, mindenekelõtt szavadat kérem, lovagias szavadat, hogy senkinek a teremtett világon el nem fogod árulni, hogy engemet itt láttál! Tudod, én még most Rengetegi Tihamér vagyok, amíg a régi, szõke hajam ki nem nõl. (Ez a mostani csak paróka.) S erre az én fejemre magas díj van kitûzve. Egy szó &#150; és elvesztem. Parolát rá, hogy nem szólsz senkinek felõlem.</p>
<p class="rd">&#150; Ez a fogadás kölcsönbe megy &#150; feleltem rá. &#150; Én éppen olyan komolyan követelem tõled, hogy te se szólj senkinek énfelõlem, mert én is bujdoklóban vagyok itten.</p>
<p class="rd">Erre a szóra az én dupla minõségû emberem elkezdett kacagni. A legszabályszerûbb színpadi kacagás volt az, a kezét a hasára téve, a hátát meggörbítve, a félsarkán megfordulva, prüszköléssel vegyített hangon.</p>
<p class="rd">&#150; Pruhühü, hahohó! uhuhu, krikiki! Te is bujdokolsz a német elõl. No, ez derék!</p>
<p class="rd">Én elförmedve kérdezém, hogy mi van ezen olyan igen nevetni való.</p>
<p class="rd">&#150; Hogy te bujdokolsz? A császáriak elõl bujdokolsz? &#150; És te? Hát nem tudod, hogy a haditörvényszék elõtt valamennyi képviselõ azzal védelmezi magát, hogy a te &#132;Esti Lap&#148;-odnak volt a munkatársa? Hiszen mindenki tudja, hogy te voltál Debrecenben a &#132;békepárt&#148;-nak az orgánuma. Hiszen mindenki tudja, hogy te voltál a császáriaknak a szövetségese.</p>
<p class="rd">Ez meg már éppen dühbe hozott.</p>
<p class="rd">&#150; Láttad te valaha az &#132;Esti Lap&#148;-omat?</p>
<p class="rd">&#150; Látni nem láttam, de miközöttünk katonák között általános volt a közvélemény, hogy te vagy az, aki a császáriakkal együtt trafikálsz.</p>
<p class="rd">Erre közbekiáltott Erzsike, nagyot rántva a barátom gallérján.</p>
<p class="rd">&#150; Az ostoba beszéd! Azt csak az ilyen szájhõsök híresztelték, mint maga! Õ bizony nem volt áruló! Csak mind olyan jó hazafiak lettek volna, akik hetvenkedtek.</p>
<p class="rd">&#150; Jó, jó! Hiszen én sem hittem belõle semmit. Óh, dehogy &#150; sietett a véleményét megmásítani az én barátom, megjuhászodva a &#132;nagyanyjának&#148; a rendreutasításától.</p>
<p class="rd">&#150; Hogy nem voltam az, aminek rágalmaztak, annak bizonysága az, hogy most itt vagyok veled együtt a &#132;Pogányoltár&#148;-on, s újból kérlek, hogy senkinek ne szólj arról, hogy velem találkoztál.</p>
<p class="rd">Erre megint Erzsike vette fel a szót.</p>
<p class="rd">&#150; No efelõl aztán én állok jót. Majd én ott leszek a tisztelt úr mellett, s ha a szája el talál járni, majd ott lesz az én tenyerem, ami betapassza.</p>
<p class="rd">Bálint úr nevetett.</p>
<p class="rd">&#150; Ilyen asszony ám ez. Valósággal olyan hirtelen keze van. Nincs egy nap, hogy a tenyerének a súlyát meg ne ismertesse velem.</p>
<p class="rd">Én erre nagyon kritikus képet csináltam. A barátom olvashatta belõle, hogy kíváncsi vagyok rá, miféle jussa van az õ pofájának Erzsike rózsás tenyerei által naponkint felképeltetni.</p>
<p class="rd">&#150; A táborban keltünk össze, a tábori lelkész áldása mellett. Dobpörgés és ágyúk dörgése mellett.</p>
<p class="rd">No ez elég jogcím.</p>
<p class="rd">Erzsikének a szemei felém voltak emelve, mintha ehhez a rövid történethez még nagyon sokat tudnának beszélni. Bálint barátom jónak látta elragadtatásba hangolni magát.</p>
<p class="rd">&#150; Barátom! Micsoda asszony ez! Egy heroina! Egy Jeanne d&#146;Arc. A csodák, a hõstettek láncolata az, mely bennünket egymáshoz kötött. Nem <i>hitvestárs,</i> több annál: <i>fegyvertárs</i> volt õ nekem! Majd elbeszélem én teneked azt mind egyszer.</p>
<p class="rd">&#150; Csak megérjük&#133;</p>
<p class="rd">&#150; Mit? Megérjük? Hát te kicsinyhitû vagy? Ám én szembeszállok a sötét rémekkel. Én indítom meg a lavinát, mely a világot ki fogja vetni sarkaiból!</p>
<p class="rd">Ráhagytam, hogy csak indítsa meg, s magam ahhoz fogtam, hogy az erdõbõl száraz targallyat hordjak össze egy rakásra. Bálint azalatt deklamált a fellegeknek.</p>
<p class="rd">&#150; Minõ látvány! Egy tenger az egész ország! Mi egyedül állunk, mint a teremtésben segédkezõ demiurgusok a semmiség fölött. Ami a buta népnek a fejét nyomja, arra mi lábunkkal taposunk.</p>
<p class="rd">&#150; Van már színtársulatod? &#150; kérdezém én tõle, leszállítva õt a &#150; szuffiták közül.</p>
<p class="rd">&#150; Színtársulat? Igaz, hogy abban járok. Brutusnak a bohócot kell játszani, míg napja eljõ. De majd, ha üt a megtorlás órája, mintegy ember, úgy fogunk felállni, eltiport szabadságunkat visszavívni.</p>
<p class="rd">&#150; Az én furkósbotommal ugye?</p>
<p class="rd">&#150; Óh, ne gondold azt &#150; szólt Bálint barátom büszke lenézéssel. &#150; Nincs titkom elõtted. &#150; Egy amerikai szabadsághõs talált fel most egy fegyvert, mely a polgár kezében a szoldateszka fölött ellenállhatatlan elõnyt fog nyújtani. Angol neve van: &#132;revolver&#148;. Nálam már van egy belõle. Óceánon túli összeköttetéseimnél fogva sikerült megszereznem. Nézzed.</p>
<p class="rd">Azzal elõvett az oldaltáskájából egy forgópisztolyt, aminõt még én akkor csakugyan nem láttam. A &#132;Colt&#148;-féle revolver volt az; öt lövésre készítve. Ezt még elõlrõl kellett tölteni, s evégett a töltény hengerét kikapcsolni, külön minden lyukába a lõporszaruból port tölteni, a golyó végén szeg volt, arra egy parafa fojtást kellett megerõsíteni, azután a golyót töltõvesszõvel és kalapáccsal a csõbe beverni &#150; majd a töltényhengert a helyére visszakapcsolni, a piramidlikre lõkupakokat fölrakni az ellenség ezalatt pauzálhatott, és nézhette, hogy mi lesz ebbõl?</p>
<p class="rd">Bálint barátom szörnyen bízott a csodafegyverében.</p>
<p class="rd">&#150; Láthatod, hogy én minden eshetõségre készen vagyok. Hitemre! Drágán adom el az életemet. Neked megmondhatom, te nem fogsz elárulni. Itt a &#132;Pogányoltár&#148; alatt van egy barlang, amelynek létezésérõl csak a beavatottak tudnak. Azt választottam én ki magamnak rejtekhelyül. Mikor megindult a hajsza ellenem, egész dandár zsandár rukkol ki, hogy elfogjon, én beveszem magam ebbe a barlangba, ott van eltéve számomra élelmiszer és pálinka egész hétre való; tombolhatnak aztán körülöttem!</p>
<p class="rd">Minden kifordított kedvem dacára nevetnem kellett ezen a bölcs elõvigyázaton.</p>
<p class="rd">Bálint barátom pedig annál tüzesebben magyarázta.</p>
<p class="rd">&#150; Barátom! Ahhoz a barlanghoz csak egy keskeny meredek út vezet. Medvék taposhatták, amikor még itt a Bükkben tanyáztak. Ha engem ottan ostrom alá próbálnának venni, egy tábor ellen megvédeném magamat ezzel a revolverrel!</p>
<p class="rd">Én ezalatt szépen kicsiholtam, s hozzáfogtam, hogy a tüzes taplóval lángra szítsam a száraz harasztot.</p>
<p class="rd">Bálint barátom ijedten kapta meg a kezemet.</p>
<p class="rd">&#150; Mit akarsz, barátom?</p>
<p class="rd">&#150; Tüzet rakok, barátom!</p>
<p class="rd">&#150; Minek az, barátom?</p>
<p class="rd">&#150; Szalonnát pirítok nála, barátom.</p>
<p class="rd">&#150; Meglátják odalenn, hogy itt mi tüzelünk.</p>
<p class="rd">&#150; Ugyan, hogy látnák meg, mikor olyan sûrû a köd odaalant?</p>
<p class="rd">Igazat adott, s engedte, hogy meggyújtsam a targallyrakást, ami azután egyszerre vígan kezdett el ropogni.</p>
<p class="rd">Bálint barátom ezalatt kiállt az Örvény-kõ párkányára, strázsálni a ködöt, s idõnként értesített a terep változatairól; már szakadozni kezd, már felszáll; mindjárt meglátszanak a házak.</p>
<p class="rd">Én azalatt a tûznél pirítottam a kenyérszeletet, s utána a fanyársra tûzött szalonnadarabot; a lecsepegõ zsírt nagy szakértelemmel juttatva a kenyérre.</p>
<p class="rd">Erzsike is kedvet kapott tõlem.</p>
<p class="rd">&#150; Adja ide maga is a táskából a kenyeret, szalonnát &#150; mondá Bálintnak.</p>
<p class="rd">&#150; De hátha szükségem talál rá lenni &#132;majd&#148;?</p>
<p class="rd">&#150; Nekem már &#132;most&#148; van rá szükségem.</p>
<p class="rd">S azzal odament hozzá, s elkezdett a táskájában kotorászni.</p>
<p class="rd">&#150; Ugyan, hogy lehet ön ilyen prózai teremtés! &#150; feddé Bálint a hölgyet. &#150; Ily ünnepélyes pillanatban! Ily dicsõ látvány elõtt! Nézze ezt a fölséges tüneményt! Az egész ködfelleg egyszerre fölemelkedik, mint a színpadi kurtina. Az óriási teátrum bûvösen tûnik ki a függõ fellegkárpit alól. A napsütötte hegyoldalak, a fehérlõ házak odaalant. Most új hegylánc emelkedik elõ. Rõt erdõk! Mintha színaranyból volnának.</p>
<p class="rd">&#150; Adja ide a szalonnát!</p>
<p class="rd">&#150; A szívemet, a véremet, teérted! De a szalonnát ne kérd most! Nézd, még mindig a föld emelkedik elénk; csupa hegy, hegy, hegy! Még semmi égbolt. S ez a méla isteni csend körül! Csak a távoli <i>hámorból</i> hangzik át a pörölygépek kimért zuhogása, mintha a föld szívének dobogását hallanók. Hát a te szíved nem dobog-e jobban e felséges helyen?</p>
<p class="rd">&#150; Dobog, dobog! Nagyon sebesen dobog. De majd azután nézzük azt a pompás tüneményt.</p>
<p class="rd">&#150; De mikor egy ilyen pillanat fölér egy világgal!</p>
<p class="rd">A természeti tünemény valóban rendkívül szép volt; amint az egész ködfelleg gyorsan fölemelkedett a hegyekrõl, s amely arányban eltakarta az eddig derült kék eget felettünk, annyiban tárta fel az egyre kibontakozó hegyhátán-hegy panorámát a lábunk alatt; a nap sugárküllõi széles fénysávokban lövelltek alá a felhõszakadékból. Ha Bálint barátom hamis pátosza nem zavarta volna, ez csakugyan magasztos jelenet lett volna.</p>
<p class="rd">&#150; Nem! Nem! Ezt nem lehet állva nézni! Itt térdre kell borulnunk. Itt istenek járnak!</p>
<p class="rd">Bálint barátom térdre bocsátkozék, s hogy Erzsike nem akarta a példáját követni, átfonta a karjaival, úgy szorítá magához.</p>
<p class="rd">Az pedig szabadulni akart ez ízetlen ömledezések elõl.</p>
<p class="rd">&#150; Maga éppen úgy tesz, mint az egyszeri professzor, aki olajlámpát tartott a hold felé, hogy a vendégei jobban lássák.</p>
<p class="rd">&#150; &#132;Elsbeth!&#148; &#150; sóhajta fel keservesen a szeladon (az &#132;Erzsikét&#148; persze nem lehet sóhajtva ejteni). &#150; Emlékezzél vissza azon ünnepélyes pillanatra, amidõn így szóltunk egymáshoz &#132;milyen jó volna e percben meghalnunk együtt!&#148; &#150; Nem a mi közös barátunk (itt rám nézett) írta-e e gyémánt mondatot: &#132;Egy jó halál többet ér egy rossz életnél.&#148; Jer, szentesítsük e mondatot! Egymást átkarolva, szív szíven dobogva! Egy szédület, egy szökés innen e kõszálról, s aztán egy kéjes repülés, melynek vége a csillagok között van.</p>
<p class="rd">&#150; Menjen! Ne bomoljon! Nekem semmi kedvem sincs az égbe felugrani.</p>
<p class="rd">&#150; De én magammal viszlek oda; mint egy valkûrt! Te, barátom, megörökíted a végkatasztrófánkat egy hõsballadában!</p>
<p class="rd">S azzal karjára emelte a hölgyet, s a meredély párkányára lépett vele.</p>
<p class="rd">&#150; Imádkoztál-e ma, Desdemona?</p>
<p class="rd">Erzsike restelkedõ tekintetet indított felém. Én úgy tettem, mintha észre sem venném. Mi közöm énnekem a ti gyöngéd szcénátokhoz? Én szalonnát pirítok.</p>
<p class="rd">&#150; Hiszed-e, hogy képes vagyok veled együtt meghalni e pillanatban? &#150; rivalgott Bálványi Bálint vadul, a szemére lecsúszott parókával.</p>
<p class="rd">Ekkor a hölgy hozzám szólt könyörgõ hangon:</p>
<p class="rd">&#150; Ugyan, édes Móric&#133;</p>
<p class="rd">&#132;Édes Móric?&#148; Nohát mégiscsak segítek rajtad. Ahogy már egyszer tettem. A költõk kezei hosszúk.</p>
<p class="rd">&#150; Bálint barátom &#150; mondám, fel sem kelve guggoló helyzetembõl, onnan a parázsrakás mellõl. &#150; Látod azt a két puskás embert ott a hegyi úton felfelé jönni?</p>
<p class="rd">&#150; Ké-két-pu-hus-ka-hás? &#150; monda a hõs &#150;, a dörgõ basszbaritonból egyszerre vékony fisztula hangba térve át. &#150; Hol vannak?</p>
<p class="rd">S azzal egyszerre elment a kedve minden meghalástól. Rögtön letette az ölébõl az áldozatát.</p>
<p class="rd">Én mutattam neki a szalonnatartó nyársammal, hogy ott jönnek, ni!</p>
<p class="rd">Õ is meglátta õket.</p>
<p class="rd">&#150; Bar-rátom! Az-zok zsan-zsandárok.</p>
<p class="rd">&#150; Meglehet, hogy zsan-zsandárok, mert ketten vannak.</p>
<p class="rd">&#150; Oltsd el gyorsan azt a tüzet!</p>
<p class="rd">&#150; Ha tehetném, se tenném meg. S ha megtenném, sem érne semmit. Ezóta megláthatták.</p>
<p class="rd">&#150; Mondtam, hogy ne csinálj itt tüzet!</p>
<p class="rd">Erre aztán Erzsike támadt õrá:</p>
<p class="rd">&#150; De a maga komédiázása hozta õket a nyakunkra. Mit deklamált itt a hegy tetején? Azok azt hiszik most, hogy itt embert ölnek.</p>
<p class="rd">&#150; Egyenesen erre felé tartanak! &#150; suttogá hüledezve Bálint barátom. &#150; Ha megkapnak, veszve vagyok.</p>
<p class="rd">Én biztatni kezdtem:</p>
<p class="rd">&#150; Hát hiszen mi is ketten vagyunk. Az én ólmosommal, meg a te revolvereddel majd csak megvédjük magunkat.</p>
<p class="rd">&#150; Bar-rátom! Nekik puskájuk van, ami négyszáz lépésre hord, a revolver pedig nem hord csak harmincra, s akkor sem talál a célba. Ezt mi nem reszkírozhatjuk meg. Egészen más, ha én a sötét barlangban vagyok, õk meg kinn a világoson, én látom õket, de õk nem látnak engem.</p>
<p class="rd">&#150; Hát el akarsz bújni a barlangba?</p>
<p class="rd">&#150; Óh, nem az életemért, hanem a hazámért, melynek a sorsát a keblemen viselem. A csizmám talpa tele van titkos megbízatásokkal Angliából és Törökországból. Nekem nem szabad könnyelmûen kockára tennem mindent.</p>
<p class="rd">&#150; No, hát csak bújtasd el magadat.</p>
<p class="rd">Most aztán Erzsike szólt közbe:</p>
<p class="rd">&#150; De hát aztán énvelem mi lesz? Én nem mászhatok le négykézláb a maga medvebarlangjába.</p>
<p class="rd">&#150; Azt nem is engedném meg. &#150; Hisz itt van a mi közös barátunk. Õ itt fog maradni. Ugye te nem futsz el innen? Hiszen tégedet nem ismernek õk. A te arcképed még nem jelent meg sehol. De az enyém már közkézen forog. Minden utcaszegleten ott lobog a személyleírásom. Ha ide jönnek, mondd azt, hogy te voltál az, aki azt a szcénát csináltad. Mondd, hogy õ a te feleséged.</p>
<p class="rd">&#150; Azt nem mondom.</p>
<p class="rd">&#150; Hát tégy akármit, nem bánom. És terád bízom.</p>
<p class="rd">&#150; Jól van, jól van! &#150; zsémbelt az Erzsike &#150; de hát aztán? Ha maga ott marad az odúban, a mi jó barátunk is hazamegy, én mit csináljak itt magamban egyedül a kõszikla tetején? Én magamban soha haza nem találok az erdõn keresztül.</p>
<p class="rd">Az én barátom olyan olcsó nagylelkûséggel mondá ekkor e nemeskeblû kínálatot:</p>
<p class="rd">&#150; Kedves barátom! vidd haza õt magaddal.</p>
<p class="rd">Ez volna a furcsa drámai fordulat.</p>
<p class="rd">&#150; Nem! Nemeskeblû barátom. Az nem úgy lesz. Te csak tedd el magadat az utókor számára. Majd mi ketten hát itt maradunk. Két eset közül az egyiknek kell bekövetkeznie. Ha az a két puskás férfiú itt talál engem, amint az albumomban tájképet rajzolok, vagy elhiszi, hogy jámbor piktor vagyok; azt már tudják, hogy Telepi. Károly itt jár és rajzolgat, elhiszik, hogy én vagyok az, Erzsike meg a &#150; húgom; &#150; vagy pedig nem hiszik el, s akkor bekísérnek mind a kettõnket Miskolcra. Az utóbbi esetben nem kell magadat a visszatéréssel fárasztanod. Ha azonban néhány óra múlva a barlangból elõjössz, s azt látod, hogy én még mindig a sziklapárkányon ülök s a rajzomat folytatom, akkor tudhatod, hogy a fegyveres invázió továbbvonult, s akkor aztán visszajöhetsz Elsbeth nagysámhoz. Akkor aztán &#150; áldásom reátok! &#150; Megyünk, ahonnan jöttünk &#150; keletnek, nyugatnak.</p>
<p class="rd">Ebben megnyugodott.</p>
<p class="rd">&#150; De aztán el ne áruljatok! &#150; dörmögé, rémkedõ tekintetet vetve reánk. &#150; Még, ha kínpadra vonnának, se mondjátok meg, hogy hol vagyok.</p>
<p class="rd">Hitemre fogadtam, hogy még a spanyolcsizmával sem veszi ki belõlem a titkot semmi hatalom.</p>
<p class="rd">Erre aztán õ szépen négykézláb elmászott a sziklatetõn a lépcsõs ösvényig, s eltûnt a bokrok között.</p>
<p class="rd">&#150; Ejnye! Csak már a szalonnát s kenyeret ne vitte volna el magával &#150; évelõdött a hátramaradt hölgy.</p>
<p class="rd">&#150; Majd megosztom én kegyeddel az enyémet; kettõnknek is elég lesz.</p>
<p class="rd">S azzal fogtam a görbe bicsakomat, a kenyérszeletet kétfelé vágtam, a szalonnát falatokra aprítottam; sót, paprikát hintettem rá.</p>
<p class="rd">Aztán meg még valamit. Egy gerezd fokhagymával kellõen bedörzsölgettem a pirított kenyér két oldalát. &#150; Ez is napkeleti &#132;virágnyelv!&#148;</p>
<p class="rd">Egyébiránt &#150; mit tesz az? Õneki az a férfi az ideálja, aki a fokhagymaevés után nem mossa ki a száját.</p>
<p class="rd">Tehát egyedül voltunk &#150; a Pogányoltár tetején &#150; hamvadozó parázshalom mellett, egymás mellé letelepedve, s osztoztunk egy darab kenyéren és szalonnán &#150; az én hajdani ideálommal.</p>
<p class="rd">Nem is olyan nagyon &#132;hajdani&#148;. Hiszen még alig múlt három éve, hogy a sárgarigók beledanoltak a mi kihallgatatlan beszélgetésünkbe.</p>
<p class="rd">Erõsen zavarta az idilli hangulatot az a konkrét körülmény, hogy az én eszményképemben e három év alatt már a harmadik remeke a teremtésnek találta fel az álmában kivett oldalbordáját. Elõször egy divat-lyon, azután egy pusztai Antinous; most meg egy színpadi Othello.</p>
<p class="rd">De még ennél is csillapítóbban hatott a kedélyhangulatra az a kellemetlen feszültség, amit két fegyveres alaknak a felénk közeledése okozott, akik az erdei útnak a vigályos részén, majd itt, majd amott bukkantak elõ, folyvást közelebb a Pogányoltárhoz. Azok kétségtelenül idetartanak.</p>
<p class="rd">&#150; Jó lesz nekem addig rajzolni valamit az albumba, amíg ideérnek. Hadd lássák, hogy mi dolgom van itt.</p>
<p class="rd">Azzal kiültem a meredély párkányára, az albumot a térdemre téve, s elkezdtem a vázlatot nagyjából körvonalazni. A hölgy odaült szorosan mellém, s elnézte, hogyan nézegetek, hol a hegyekre, hol a papírosra &#150; csak az õ szép szemeibe nem.</p>
<p class="rd">Még egy szót sem váltottunk egymással &#150; egyenesen. Egyszer aztán mégiscsak megrestelltem a hallgatást, s anélkül, hogy a rajzolásomból fölnéznék, így szóltam hozzá:</p>
<p class="rd">&#150; Én biz azt gondoltam, hogy kegyetek már azóta Gyuricza Péterestül az egész világot telecsinálták sajttal és túróval.</p>
<p class="rd">Ekkor aztán megkapta mind a két kezével a rajzoló kezemet úgy, hogy abba kellett hagynom a munkát, s szomorú hangon mondá:</p>
<p class="rd">&#150; Ön engem végtelenül megvet most, ugye? De ha én elmondom önnek, hogy micsoda rettenetes csapásokon mentem én azóta keresztül, hogy legutoljára láttuk egymást, hát akkor irgalommal lesz hozzám.</p>
<p class="rd">Azt mondtam neki, hogy csak beszéljen, én hallgatom, most nagyon ráérek.</p>
<p class="rd">&#150; Mikor legutoljára találkoztam önnel &#150; emlékszik rá? mikor úgy becsapta az orrom elõtt az ajtót &#150; pedig hát, Istenem, én csak jót akartam. Nem gondoltam, hogy úgy megharagítom vele; &#150; hát akkor mindjárt utánaláttam, hogy visszatérjek haza, a Gyuricza Péter karámjához. Ej, de megbántam, hogy olyan rosszul kezdtem önnél a beszédet. Hiszen más okom is volt odamenni. Mikor a fiskálisaim elvállalták a peremet, az a szõke igen praktikus ember volt, megkínált egy kis pénzzel, amit majd visszafizethetek neki, ha a peremet megnyertem. Én azonban a büszkét játszottam s visszautasítottam a kínált pénzt. Pedig hát voltaképpen már akkor nem volt több három húszasomnál, amit a vaj árából félre tudtam dugni. Ez pedig gõzhajóra nem elég. Öntõl nem restelltem volna kérni. Csak egypár forint kellett volna. De miután kidobott a szobájából, elmaradt a kérés.</p>
<p class="rd">&#150; Nagyon sajnálom, hogy ezt nem találtam ki.</p>
<p class="rd">&#150; Én még jobban sajnáltam. Kénytelen voltam aztán ebben a szorult helyzetben egy Bécsbe menõ tyúkász szekerére felkérezkedni, aki két húszasért felvett a csirkés kosarai közé; útközben még maradt egynéhány garasom a megszálló korcsmákban megfizetni a zsuppnak az árát, amin háltam. Harmadnapra szerencsésen elértünk Új-Szõnyre. Odáig elfogyott az utolsó darab kenyér és sajt a kosaramból. A csapszék elõtt egy sánta, béna koldus szólított meg az Isten nevében; csak egy kétkrajcárosom volt még. Egy krajcárt visszakértem belõle a koldustól, mert tudtam, hogy a hídon vámot kell fizetnem. Lássa ön, ez az, ön hibája. A pesti XII pont közé már a hídvám eltörlését is felvehette volna.</p>
<p class="rd">Ej, de mérges voltam! A fél rajzomat ki kellett gumilasztikuznom. Erzsike meg nevetett &#150; a maga nyomorúságán is meg az enyimen is.</p>
<p class="rd">Azután folytatá:</p>
<p class="rd">&#150; Már most innen gyalog hazáig. A Duna-soron végigmehettem anélkül, hogy a városba be kellett volna térnem, s onnan aztán ki a külsõ sánckapun. Egy ismerõssel sem találkoztam. Ellenben nagy csoport nemzetõröket láttam, kék atilladolmányosan nagy sietve vonulni a vár felé, dobszó mellett. Nagy dologban lehettek, hogy meg sem látták a szép asszonyt.</p>
<p class="rd">&#150; Azután csak haladtam szép csendesen az ismerõs úton. Magamban elgondoltam, mint a mesebeli tojásáruló asszony, hogy mit fogok én majd kezdeni, ha a vagyonomat a kezemhez kapom. Elviszem magammal a Gyuriczát jó messze, Erdélybe, ott veszek neki egy birtokot, ahol sok marhát lehet tenyészteni, magam megtanulok szõni, mint azok a pakulárasszonyok; az uram a saját szövöttesemet fogja viselni, a szobámat felcifrázom hímzett törülközõkkel, körülaggatom mázas korsókkal, a tálason sorban lesznek a cintányérok. Lesz egy szilvásunk, annak a termését én kifõzöm pálinkának; méheket tartok és méhsert csinálok, mézeskalácsot sütök, azt a Péter nagyon szereti, ha vásárkor hozzájuthat. &#150; Ezalatt észre sem vettem, hogy már egész közel jutottam a gulyástanyához. &#150; Dél felé járt az idõ, a kémény füstölt. &#150; Bizonyosan a kis szolgáló fõzi az ebédet, az én utasításom szerint. Hogy meg lesz majd lepetve a Péter, ha én viszem ki utána a fazekat a karámhoz! &#150; Amint a konyhába beléptem &#150; ott senkit sem találtam a tûzhelynél. &#150; Egyenesen benyitottam a szobába: &#150; Hát mit látok? &#150; Az én Gyuricza Péterem ott ül az asztal mellett &#150; a feleségével, s szép kedveskén ebédelnek egy tálból.</p>
<p class="rd">(&#150; Ahán! &#150; dörmögtem én közbe. Költõi igazságszolgáltatás, ezt magam sem gondolhattam volna ki jobban.)</p>
<p class="rd">&#150; Én egyszerre kéket-zöldet láttam magam körül. A torkom összeszorult; egy szót nem voltam képes kiejteni. De annál jobban fel volt vágva a nyelve a kis menyecskének. Amint engem meglátott, felpattant a helyébõl, félrecsapva a fejkötõjét a fején, a két csípõjére tette a két kezét s nekem támadt:</p>
<p class="rd">&#150; &#132;Ejha! Drága nagyságos asszony! Hát húshagyó kedd van ma talán, hogy maskarában járunk? Tán elvesztett itt valamit, azért jött? Bizonyosan a zsali ruháját? Szép nagyságos asszony, mondhatom! Nincs magának elég derék ura odahaza? A szegény parasztgulyást kell elbolondítani? &#150; Hát ha már nem elégszik meg a maga hites férjével, akivel a fejét beköttette, nem tud magának válogatni a magához való gavallérok közül? Az én tarka vánkosomra kívánkozik ez a kofputztzos fejecskéje? Szégyellje magát.&#148;</p>
<p class="rd">Én meg voltam dermedve. Ez a szembeszálló fúriaarc elvette minden erõmet. Kétségbeestemben a Péterre néztem.</p>
<p class="rd">Az mind ezalatt ott ült az asztalra tehenkedve, s nyelte a túrós <i>dödöllét.</i></p>
<p class="rd">&#150; &#132;Hát igazság ez, Péter &#150; rebegtem hozzá könyörögve. &#150; Hát kend engedi ezt velem tenni?&#148;</p>
<p class="rd">Erre õ az asztalra ütött az öklével egy nagyot, s rákiáltott az asszonyra.</p>
<p class="rd">&#150; &#132;Asszony! Te hallgass! Ne járjon a nyelved! Ülj le az asztalhoz és zabálj! Majd én beszélek!&#148;</p>
<p class="rd">A menyecske szót fogadott nagy dér-durral; de amég az ura beszélt is, folyvást közbeejtegetett ilyen szókat: &#132;Még az én ruhám is felszedte! Nem loptam én azt! &#150; A szép cicruhámat! &#150; Hogy összecafatolta! Mintha a <i>kispiaci</i> korcsmákban hentergett volna benne!&#148;</p>
<p class="rd">A Péter pedig beszélt bölcsen:</p>
<p class="rd">&#150; &#132;Nagyságos asszonyom! Engedelmet kérek. Én tudom, mi a tisztesség. Katona is voltam. Becsületet tudok. Ami nem összevaló, az nem összevaló. Lovat meg ökröt nem fognak össze. &#150; A parasztnak parasztasszony való, az úrnak asszonyság való. &#150; Ugye hogy soha, egy kisujjal sem bántottam a nagyságos asszonyt? Pedig, de sokszor elrontotta a vajat! Kukorica, krumpli mind kapálatlan maradt. A disznók nem esznek, mert elvásott a foguk; mert nyers kukoricát kaptak. Már ez mégsem lehetség. Hát majd, mikor a tehenek ellenek, ki lesz ottan? &#150; Hát aztán a kemencét ki tapasztja ki? Az ujjas mándlimat kirágták az egerek, most is foltozatlan. Aztán már hozzá vagyok szokva ahhoz, hogy &#132;te Jutka!&#148; &#150; Ez már úgy tudja a kötelességét, mint a parancsolat. &#150; Ha ráverek meg sem nyikkan! &#150; Pedig hát azt megkívánja a derekam, különben a csömör áll a hátamba: &#150; Azt is ki tudja kenni.&#148;</p>
<p class="rd">(Én eldobtam a kezembõl albumot, plajbászt, s hanyattvetettem magamat, úgy kacagtam. Lehetetlen volt ezen nem nevetni. Erzsike maga is azt tette.)</p>
<p class="rd">&#150; Hát hiszen most már én is kacagok ezen nagyot, de abban a helyzetben, mintha korbáccsal vertek volna rám, úgy esett ez a beszéd. Végre én is dühbe jöttem, rárivalltam Péterre.</p>
<p class="rd">&#150; &#132;Kendet bizonyosan Bagotay Muki vesztegette meg, hogy fogadja vissza a feleségét, akit õmiatta elcsapott?&#148;</p>
<p class="rd">&#150; &#132;Óh, kérem alássan, azt ne tessék mondani, hogy megvesztegetett. Én igaz lelkû ember vagyok. Nekem Bagotay úr õnagysága ajándékozott tíz darab tinót; de meg nem vesztegetett.&#148;</p>
<p class="rd">A szívem elfacsarodott erre a szóra.</p>
<p class="rd">&#150; Tíz tinót! Én ezért a parasztért feláldozom az egész lételemet, azt a világot, amelyben eddig éltem, ismerõseim becsülését, úri kényelmemet. Én komolyan fölteszem magamban, hogy az õ kedvéért parasztnõvé leszek; dolgozom, nélkülözök, nyomorgok, s ha egyszer megkapom a vagyonomat, azt mind nekiadom, úrrá teszem, az õ saját ízlése szerint! &#150; s azalatt ez a csivasz bitang elcserél engem tíz tinóért.</p>
<p class="rd">Én siettem felvilágosítani Erzsikét, hogy ez valóban a törvény által megszabott díja a házasságtörésnek, mellyel az ki van egyenlítve. Werbõczi mondja: &#132;raptor solvat decem juvencos&#148;. (A nõrabló fizessen tíz tinót.)</p>
<p class="rd">Erzsike tovább mesélt:</p>
<p class="rd">Még aztán a Péter patriárkális tanácsokkal kezdett szolgálni.</p>
<p class="rd">&#150; &#132;Nagyságos asszony. Egyet mondok. Térjen vissza a nagyságos úrhoz. Bizony Isten, semmi sem fog történni. &#150; No, mondd meg, te Jutka, igaz lelkedre, ütöttelek-e meg csak a kisujjammal is, mikor visszajöttél? A nagyságos úr is azt fogadta. Õ is behunyja az egyik szemét. Úgy vesszük, mintha birkoztunk volna, s egyszer az egyikünk csapta volna földhöz a másikat, másszor a másik. Egyik pofon fölmegy, a másik pofonra, ahogy gavalléros!&#148;</p>
<p class="rd">(&#150; Ne nevettessen már, mert nem tudok rajzolni &#150; könyörögtem Erzsikének.)</p>
<p class="rd">&#150; Hát mi a gutát talál ezen nevetnivalót? Én még most is sírhatnám mérgemben.</p>
<p class="rd">&#150; Hát hisz éppen az a nevetnivaló.</p>
<p class="rd">Ekkor aztán az asszony is elkezdett szépen beszélni hozzám, ami még bosszantóbb volt.</p>
<p class="rd">&#150; &#132;Béézon, édes szép nagyságos asszony, becsülje meg azt a szép nagyságos urat. Jaj, de fáin egy uraság. Ha nekem a Péterem nem volna!&#148; (De ilyen adta, ezt sokszor elfelejtetted! &#150; kiálta közbe a Péter.)</p>
<p class="rd">Száz szónak is az lett a vége, hogy vegyem fel az itt hagyott ruháimat, s vessem le a Jutka köntöseit, amiket most jogtalanul <i>kuszpitolok.</i></p>
<p class="rd">Ez ellen még csak kifogást sem lehetett tennem; ami a másé, az a másé; elkezdtem a kendõt, a pruszlikot lerakni magamról, ott elõttük.</p>
<p class="rd">Ekkor aztán a másik asszony elszégyenlette magát helyettem; &#132;gyerünk ezzel a benyílóba&#148;, átvitt a kis szobába; ott elõszedte az almáriomból az otthagyott úri ruháimat, s aztán segített átöltözködnöm. Ezalatt olyan barátságos, olyan szelíd lett, úgy beletalálta magát a parasztnyájasságba, a cselédhízelgésbe:</p>
<p class="rd">&#150; &#132;Jaj, milyen szép karcsú termet! de kár volna ezt a parasztnak ölelgetni! Micsoda szép fehér vállak! De kár volna ezeket a batyucepeléssel megrontani! Hogy meg vannak a szép lábacskái <i>pöccedve</i> a sok gyalogolástól! Alig megy fel rá a régi topánka. Minek volt már ez a nagy szeleskedés! Édes Istenkém! Ha minden úriasszony mindjárt azt cselekedné, hogy amint az urát rajtakapja valami menyecskés dolgon, egybe összecsapja magát a legelsõ paraszttal. Nem kell ám ezt olyan nagyra venni. A férfi csak férfi, kivált, ha gavallér. Grófnékat is láttam én már, akiknek az ura kikapó volt. &#150; Hát mit kívánhat tõlük az ember? &#150; Hiszen a csokoládéskók már csak a legjobb étel a világon, de ha mindennap csokoládés kókot adna az ember az urának, még azt is megunná. Csak térjen haza szépen, lelkem, nagyságos asszonykám, a drága jó nagyságos úrhoz; majd meglátja, milyen szívesen fogja látni!&#148;</p>
<p class="rd">Azt mondtam rá, hogy én õhozzá vissza többé nem mehetek. Sírtam szégyenemben. Elértette a menyecske, hogy miért sírok.</p>
<p class="rd">&#150; &#132;Jaj, lelkem, nagyságos asszonyom, eltagadjuk ám valamennyien ezt a kis <i>vakációt.</i> Összebeszéltünk már. Azt hazudjuk, hogy a nagyságos asszony csak jól rá akart ijeszteni a nagyságos úrra, s az egész idõ alatt el volt bújva a tiszttartóéknál.&#148;</p>
<p class="rd">&#150; Hát a virágárulás a piacon? Meg a séta a vízen keresztül?</p>
<p class="rd">&#150; Arra is azt mondjuk, hogy mindaz csak truccból történt. Már hogy is merné ilyen csivasz paraszt, mint az én emberem, egy ilyen drága kincsre vetni a szemeit? Bolondnak mondják az ilyen dolgot; az, aki elhiszi, Megreperáljuk ezt gyönyörûségesen.</p>
<p class="rd">&#150; Válóperünk is foly már.</p>
<p class="rd">&#150; No, afelül meg már éppen ne fájjon a feje a nagyságos asszonynak. Visszavonta már az instantiáját a nagyságos úr. Bizony Isten. De higgye el nekem, hogy visszavonta. Azt mondta a nagyságos úr, hogy igen nagy zavarban van. Hogy a dézsmát, meg az úrbért elvesztette; alig kap pénzt. Az urak ott Pesten meghozták a morgatoriumot &#150; vagy mi a frányát? &#150; hogy a régi adósságot nem kell megfizetni; de már most meg új adósságot nem lehet csinálni. Ha elválik a nagyságos asszonytól, a százezer forintot vissza kell fizetni, s akkor õ dob alá kerül. A&#146; bizony.</p>
<p class="rd">Most kezdett már elõttem világosodni. Ez a fecsegõ asszony kiszalajtotta a száján a titkot, hogy miért kellett az én idillemnek bevégzõdni. Hisz ez a tiszta kétszerkettõ! Visszavesznek engem, mint a diákot a <i>vakáció után</i> az iskolába. Azért sem megyek vissza!</p>
<p class="rd">Mikor fel voltam öltöztetve a régi ruháimba, a gulyásné felnyitotta a benyíló ajtaját, s kibocsátott a nagy szobába.</p>
<p class="rd">A gulyás már akkor egész parádéba tette magát; felvette az ünneplõ mándliját, felhúzta az új csizmáit; úgy állt elõttem, a kalapját a két kezében tartva. Alázatos volt, mint egy cseléd. Megcsókolta a kezemet, s én csak most vettem észre, hogy milyen nagyon szúr a borostás álla. Mikor megszólalt, olyan hangon beszélt, mint ahogy az égett emberek szoktak sápítozni, mikor megállnak a konyhaajtóban koledálni:</p>
<p class="rd">&#150; &#132;Csókolom a kegyes kezeit, nagyságos asszonyom: engedelmet kérek, ha valamivel megbántottam volna, nem akaratommal történt. Bocsássa meg kegyesen a hibámat, sohasem cselekszem többet. Hogy most az egyszer úgy megestem&#133;&#148;</p>
<p class="rd">Nem tudtam, hogy mérgelõdjem-e vagy nevessek.</p>
<p class="rd">Õ érzékenyedett el, s a lobogós inge ujjával törölgette a szemeit. Õ adta a bûnbánó Magdolnát.</p>
<p class="rd">Az ajtó mögé volt támasztva egy hosszú fûzfapálca, azt õ kezébe vette. Csak néztem, hogy mi lesz azzal a bottal, tán nekem akarja adni a zarándokoláshoz.</p>
<p class="rd">&#150; &#132;Engedje meg, drága jó nagyságos asszony, hogy én kísérhessem haza a kastélyig. Valami baja ne történjék. Rossz emberek vannak. A kutyák megugatják, a bika is megkergetheti.&#148;</p>
<p class="rd">&#150; De én nem akarok a kastélyba menni &#150; mondám neki.</p>
<p class="rd">Erre tátva maradt a szája:</p>
<p class="rd">&#150; &#132;Ah! Hát hová?&#148;</p>
<p class="rd">&#150; Az az én gondom. Alá is út, fel is út. Megyek, amerre a szél fúj.</p>
<p class="rd">Ekkor összeszedte a bölcsességét. Olyan kenetteljes hangon prédikációzott, mint egy ótestamentomi patriárka</p>
<p class="rd">&#150; &#132;Neé tegye azt, drága jó nagyságos asszony! Neé szomorítsa meg azt a mi kedves, jó nagyságos urunkat. Nincs annál jobb ember a világon. &#150; Engedje meg, hogy hazakísérhessem. &#150; Csak messzirõl, húsz lépésrõl &#150;.&#148;</p>
<p class="rd">Én türelmetlenül toporzékoltam, kiabáltam, hogy menjen az ajtóból, eresszen utamra.</p>
<p class="rd">Ekkor a Péter kirukkolt a színével:</p>
<p class="rd">&#150; &#132;Nagyságos asszonyom. Már ennek meg kell lenni. Énnekem a jó nagyságos úr, mikor azt a tíz tinót adta, hogy a feleségemet visszafogadjam a házhoz, azt mondta, hogy: &#150; No, Gyuricza Péter! ha még az én asszonyomat is hazahozod a kastélyba, nem sajnálok tõled még tíz rúgott borjút.&#148;</p>
<p class="rd">(Erdõk, sziklák visszhangzottak a kacagásomtól; nem bírtam visszatartani.)</p>
<p class="rd">De már erre bennem is felforrt a méreg! Tudja? Ha engem dühbe hoznak, akkor én oroszlán vagyok. Kikaptam a pálcát a Gyuricza Péter kezébõl: &#150; &#132;Nesze, bitang, pimasz! Nesze, a tíz rúgott borjú!&#148; &#150; Nem tudom, tíz volt-e? Nem számláltam. S a nagy mahomed ember hátatfordítva szaladt elõlem a szobában az asztal körül, mint a rajtschulban, s ordított, mint a víziló, míg a bot össze nem törött a hátán. A felesége meg dehogy interveniált volna; felállt a padkára, onnan nézte nagy gyönyörködéssel, hogy egyszer valahára akad valaki, aki az õ tirannusát jól elnáspángolja.</p>
<p class="rd">Csak úgy el ne lettem volna fáradva az úttól!</p>
<p class="rd">Akkor kezdtem el magamhoz téregetni, mikor már künn voltam a mezõn s a szél kifújta a fejembõl a hõséget. Ez az idill hát szépen be lett fejezve; de mi kezdõdik el most?</p>
<p class="rd">Hogy a Bagotay Mukihoz vissza nem megyek, az az egy bizonyos.</p>
<p class="rd">De hát hová?</p>
<p class="rd">Elõttem volt a szép Duna. A töltött út mindenütt mellette visz el. Oda-oda támaszkodtam egy vén fûzfához, s elnéztem a nagy élõ vizet. Egy-egy hal nagyot cuppantott benne, amint felugrott a levegõbe. A víztõl nem félnék, hanem a halaktól félek. Nem tudtam magamat elölni. Azt szerettem volna, ha igaz lett volna, mivel gyermekkorunkban ijesztgettek bennünket, ha a vízbe kihajolva néztünk a partról: &#132;Vigyázz! Hátad mögött leskelõdik egy ördög, az beletaszít&#148;. &#150; Dehát nem taszított bele. Nem tud már az ördög semmit. Nem állja ki a konkurrenciát az ember fiaival. Dehát aztán valósággal érdemes két ilyen emberért, mint a Bagotay Muki, meg a Gyuricza Péter öngyilkossá lenni? Kinevettetni a halálban!</p>
<p class="rd">Azt gondoltam, hogy hazamegyek az anyámhoz.</p>
<p class="rd">Õ csak nem dobhat ki a házából. Nem bánom, büntessen meg, megalázom, megtöröm magamat, elviselem a haragját. Õ mégis anyám, egyetlen gyermeke vagyok, kell, hogy szeressen egy kicsit. Másnál úgysem kereshetek se irgalmat, se szerelmet. &#150; Mikor magam is gyûlölöm magamat!</p>
<p class="rd">Ezzel a gondolattal indultam a város felé.</p>
<p class="rd">Rekkenõ meleg volt, erõs déli szél fújt, olyan száraz, forró, mintha fûtött kemencébõl jönne, a homokfelhõ egészen eltakarta a vidéket, s mikor egy forgószél elõkapott, a fûzfához kellett menekülnöm, hogy le ne sodorjon a töltésrõl. Nem tudom, minõ szakasza volt a napnak. Nekem, tudom, hogy délelõtt volt; még aznap nem ettem. A Gyuriczáék elfelejtettek megkínálni a <i>&#132;nyögvenyelõvel&#148;,</i> pedig elfogadtam volna. A szomjúság ellen egypárszor lementem a Dunához, s ittam a tenyerembõl. Az útfélen találtam egy virágot, amit úgy hínak, hogy papsajt. Megkóstoltam, de nagyon rossz volt. Sietnem kellett, akármilyen fáradt voltam is, hogy mentül hamarább elérjem a várost. Jó lett volna már egy darab kenyér is, amilyent pénteken a koldusoknak osztogatnak otthon.</p>
<p class="rd">Amint így sietek a város felé, egyszercsak valami sötétség keletkezik elõttem az égen, s amint feltekintek, rémülve látom, hogy a városban tûz támadt, annak a fekete füstje gomolyog fel a porfelleges égbe.</p>
<p class="rd">A forró számum a város felé vitte a fekete füstöt. Szent Isten! Az egész város porrá fog égni!</p>
<p class="rd">Én elkezdtem most már futni. Elfeledtem, hogy fáradt vagyok, éhes vagyok; a rémület új erõt adott. &#150; És mentõl közelebb értem a városhoz, a füst annál magasabbra gomolygott. Most már nem volt fekete, hanem veres; milliom sziporka kavargott fölfelé, s egész háztetõ darabok repültek lángolva közötte; ahol egy cserépfedeles ház gyulladt ki, ott, mint a tûzijáték röppentyûi, pattogtak a tüzes cserepek szerteszéjjel. Egy egész utca állt már lángban, amint a városba megérkeztem. Ordítozó embercsoportok, vágtató szekerek, jajgató asszonynép, elgázolt gyermekek s közöttük bömbölõ tehenek, ökrök, amik vadultan igyekeztek a tûzfény láttára a sötét istállókba visszamenekülni; mind összevissza rohant, ész nélkül, elõre, hátra. Én egy mellékutcába betértem, hogy el ne gázoljanak; azon keresztül, gondoltam, hogy eljutok a mi házunkig. Mindenütt jajgató emberekkel találkoztam, akik házaikból a féltett holmijaikat igyekeztek az utcára kihordani. Oltásra senki sem gondolt. A zsarátnok úgy hullott, mint a zápor. &#150; Amint az anyám házához elértem, már akkor az is egészen lángokban állt. Az volt a legmagasabb ház az utcában. Egy csoport honvéd igyekezett a tüzet oltani; mások behatoltak a házba, s az ablakokon keresztül hajigálták ki a bútorokat. Egy aranyrámás képet láttam kirepülni; az a szegény jó apám arcképe volt. Óh, de szeretett az engem; ha õ meg nem halt volna, nem volnék én az, ami vagyok! Csupa idegen arcok voltak. Hiába kérdeztem tõlük, hogy hol az anyám. Meg sem hallották! &#150; Egyszer aztán odajött egy plégalléros, valami õrnagy, s rájuk rivallt a tûzoltó honvédekre:</p>
<p class="rd">&#150; &#132;Mit oltogatjátok itt a tüzet? Érdemes rá! Itt tanyázott az az ezredes, aki felgyújtotta a várost! Menjetek a kórházat oltalmazni! Hadd égjen ez az átkozott fészek!&#148; &#150; Nem tudtam, hogy eszemen vagyok-e, vagy megõrültem. Miért átkozzák a mi házunkat? A honvédek egy ezredesnek a nevét kiabálták, aki sokszor járt a mi estélyeinkre. Még, ha felismernek, engem is a tûzbe dobnak. Egyik nehéz szekér a másik után hajtott keresztül a szegény apám arcképén. Még azt sem tudtam megmenteni. Zsibbadt kábulatomból egy iszonyú ordítás rázott fel; ezernyi-ezer ember sikoltása: &#150; &#132;Jézus Mária, a Szent András ég!&#148; Már az egyik tornya annak a gyönyörû nagy székesegyháznak kigyulladt, a másikban még kongtak a félrevert harangok. A néptömeg magával sodort, minden ember a templomot sietett megmenteni. Már késõ volt! A második torony is kigyulladt, a harangok elnémultak, a templom tetõzete is égett. A szép templomi zászlókat, amiket az úrnapi processiókon a céhek férfiai szoktak nagy pompával körülhordani, félig elégve hordták ki a hulló üszkök közül. Olyan iszonyú volt a hõség, hogy nem lehetett a piacon megmaradni. &#150; &#132;Oda az egész város! &#150; kiabálták az emberek &#150; fussunk a szigetre.&#148; &#150; S azzal tódult az emberáradat a szûk utcákon keresztül a Duna-part felé. &#150; Én arra gondoltam, hogy nekünk ott van egy nyári lakunk (boldog emlék!) tán az anyámat is megtalálom ottan, lehet, hogy õ is oda menekült, s mentem én is az emberárral. Mire a szigeti dobogóhídhoz értünk, már nem lehetett a megtorlott tömegtõl elõrehatolni. &#132;Miért jönnek vissza?&#148; &#150; &#132;Azért, mert a dobogóhíd is ég!&#148; Rettenetes látvány volt! Az egész Duna-sor lángban állt már, s a szigetre vezetõ hídon harapódzott odább a tûz; a Duna füstölgött a beléhullott gerendáktól; gabonás hajók, malmok, lángolva úsztak alá s csapódtak a jégtörõkbe. A vámszedõ háznál egy csoport nemzetõr tartotta vissza a népet, hogy az égõ hídra ne rohanjon. Azok beszélték el, hogy mi történt. Még a tûznél is nagyobb veszedelem. Egy császári ezred akart szép csendben bevonulni a várba. Már Tatán voltak. A polgárok megtudták, s kiszedték elõlük a hajóhidat. Most azok bosszúból, hogy a hadicsel nem sikerült, felgyújtották a várost. &#150; Milyen átkozódás volt az! &#150; Folyvást azt az egy nevet hallottam emlegettetni. &#150; Azét, a fõtisztét, aki az anyámat nõül akarta venni, &#150; ha a forradalom közbe nem jön.</p>
<p class="rd">(Én nem tudtam folytatni a rajzolást; a köd nem a tájékon feküdt már, hanem az én szememen.)</p>
<p class="rd">Az asszony folytatá a rémlátással teljes történetet:</p>
<p class="rd">&#150; Ekkor a vár fokáról három ágyúlövés dördült el. Lehet, hogy csak jeladás volt, amit tûzvész idején szoktak tenni a csapatok consignálására. Hanem ez ágyúlövésekre az egész néptömeg eddigi rémülete még nagyobb rémületté idomult át: &#150; &#132;Az ellenség ostromolja a várost!&#148; Erre az az egész sokaság, mely eddig a Duna-partot ellepte, egyszerre visszatódult az égõ városba, keresztül a lángoló utcákon, az égõ gerendákon. &#150; &#132;A Vágdunára, a Vágdunára!&#148; &#150; kiabálta mindenki. Arrafelé még van szabadulás. Azt csodálom, hogy össze nem gázoltak. &#150; Rémültömben egy hajóslegénynek a karjába kapaszkodtam, s a becsületes ember, akit soha életemben nem láttam, tûrte, hogy belécsimpajkózom, még biztatott, hogy csak jól fogjam meg, el ne maradjak tõle, s aztán úgy vonszolt magával az egymás hátán tóduló sokaságon keresztül.</p>
<p class="rd">(Az elbeszélõnek pihenõt kellett tartani; úgy elfojtotta a keblét e rémjelenet elõadása: az arcán a veríték gyöngyözött. Idõ vártatva bírta csak folytatni):</p>
<p class="rd">Soha ezt a napot én el nem felejtem. Egyik rémület a másikat irtotta ki a szívbõl. A félrevert harangok kongása máskor idegreszkettetõ hang; és volt olyan óra, amikor vigasztaló szózatnak tetszett az égbõl, még egy toronyban kongtak a harangok, a kálvinisták tornyában. A többi templomtorony mind égett már, ez az egy még megvolt. A szél ellenkezõ irányban fújt, a tûz azon városrész felé nem terjedt. Mindenki a kálvinista torony irányában tartott. &#150; A vár közelébe esõ utcákat a nemzetõri hadcsapatok elzárták a futó népség elõl; az egyetlen utca, amelyen a Vág felé menekülni lehetett, a Szombati utca volt. Fele annak is lángban állt, de ahol a Nagy Mihály utca elválasztja, attól kezdve épen maradt. &#150; Az önök háza volt a legszélsõ épület, melyen túl nem terjedt a tûz. De az átelleni szegletház, a vendégfogadó földig égett. &#150; Óh, ez a kedves ismerõs ház! &#150; Azokkal a hûs folyosókkal, azokkal a veres márványoszlopokkal, amiknek a keresztvasán annyiszor produkálta ön elõttem az akrobatai gyakorlatait! &#150; Az a gondolatom támadt, hogy e nagy szorongatásomban odamenekülök. &#150; Valamikor szívesen láttak ottan! A kedvemért még új befõttes üveget is bontottak fel. &#150; Igaz, hogy sokat vétettem ennek a háznak! &#150; Szememre is hányta az az öregasszony. <i>Kinevettem az õ fiát! &#150;</i> Ezzel a kacagással kikergettem a világba! &#150; Dehát a nagy szerencsétlenség idején a haragot elfelejtik. Odamenekülök az ön anyjához. Ezt gondoltam, amint a házukat megláttam. &#150; Hát ezt a jelenetet megint nem fogom sohasem elfelejteni. &#150; Ott állt a jó öreg asszonyság a házajtóban, abban a barna ruhában, abban a fodros fõkötõben, amiben ön lefestette az arcképét, s a futó emberek közül, akinek az arcát megismerte, azt megállította, s azt kérdezte tõle: &#132;nem látták-e az én fiamat?&#148;, s hogy ezt mondták, hogy: &#132;nem láttuk!&#148; a kezeit tördelte, keservesen zokogva: &#132;Óh, szent atyám, én istenem! miért nincs itt az én fiam?&#148;</p>
<p class="rd">(Jaj! Mi esett a szemembe?)</p>
<p class="rd">Az asszony folytatá:</p>
<p class="rd">&#150; Mikor az ön anyjának ezt a szavát hallottam, megint új rémület fogott el. Nem jutott eszembe, hogy önnek még egy bátyja is van, aki városi közgyám, s annak most a városházán kell helyt állni, s amíg a tetõ ég a feje fölött, az árvák vagyonát megoltalmazni. &#150; Nem mertem az utcának azon oldalán végigmenni; áttértem a másik oldalára. &#150; Hátha engemet is megragad s éntõlem is azt kérdezi: &#132;hová tetted a fiamat? Ha ezek a te átkozott színváltozó szemeid nem volnának, most itt volna õ mellettem, nem volnék magamra hagyva!&#148; &#150; Nem mertem, nem mertem a színe elé kerülni &#150; inkább a saját anyámnak a haragos arcát viselem el, mint az ön anyjának a könnybelábadt tekintetét. &#150; Eltakartam az arcomat, s úgy futottam el mellette.</p>
<p class="rd">Nem bírta továbbmondani. Odafektette az arcát az ölembe, úgy zokogott. &#150; Ez igaz volt&#133;</p>
<p class="rd">(Haj, haj! Amit egy nevetés szele elfúj, azt egy könnyözön sem hozza vissza többé!)</p>
<p><hr><p align=center><a href="jokai11.htm"><img src="bal.gif" alt="Vissza" width="31" height="31" border="0"></a><a href="index.htm"><img src="home.gif" alt="Kezdõlap" width="31" height="31" border="0"></a><a href="jokai13.htm"><img src="jobb.gif" alt="Elõre" width="31" height="31" border="0"></a></p>
</body>
</html>
