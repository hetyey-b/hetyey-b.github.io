<!DOCTYPE html PUBLIC "-//W3C//DTD XHTML 1.0 Strict//EN">
<html xmlns="http://www.w3.org/1999/xhtml" xml:lang="hu" lang="hu">
<head>
<meta http-equiv="Content-Type" content="text/html; charset=iso-8859-2">
<link rel="stylesheet" href="2.css" type="text/css">
<title>Jókai Mór: A tengerszemû hölgy</TITLE>
<LINK href="/vmek2/vmek.php3" type="text/css" rel=STYLESHEET>

</head>
<body link="#660000" aLink="#444444" vLink="#664422" bgColor="#ffffee" leftMargin="25" rightMargin="25" 
text="#000000">

<p class="rd_fejezet"><a name="10"></a><span class="cim">X. FEJEZET <br><i>Ahol a világnak nincsen szája</i></span></p>
<p class="rd">Egész hadmûvelet kellett ahhoz, Világosvártól eljutni odáig, ahol <i>a világnak nincsen szája.</i></p>
<p class="rd">Ezt a helyet még Pesten kiszemelte a feleségem a számomra, mikor a katasztrófa közeledtével elindult hazulról egy parasztszekéren, hogy engem, ott ahol, az országban felkeressen; egy ideig Kõrösy Sándornak a feleségével utazott, az vezette nyomomra. Szeged ostrománál kicsiny híja, hogy a levegõbe nem repültünk valamennyien, a lõporraktár felrobbanásakor.</p>
<p class="rd">Volt egy kis falu a borsodi Bükk mélyén, Tardona, amelynek még a neve sem volt feljegyezve Karacs Ferenc térképén. Itt épített magának egy kis házat a Nemzeti Színház kitûnõ komikusa és színpadi festõje, Telepi, azzal a szándékkal, hogy a zivataros idõkben a családját ott rejti el. El is küldte oda, amint a muszkák bejöttek, a feleségét és fiát, Károlyt, aki akkor fiatal festõtanítvány volt. Telepi adta a feleségemnek azt a bölcs tanácsot, hogy ha egyszer &#132;kiesik a világnak a feneke&#148;, engemet is vigyen oda, ott senki sem talál rám &#150; Tardona nem vett részt a forradalomban. &#150; Itt történt az, hogy mikor a lelkész a katedrából kihirdette a kormány proklamációját, hogy &#132;Jön a muszka! Minden ember fogjon fegyvert, törjük össze az ellenséget&#148; kurátor uram felkiáltott rá az elsõ padból</p>
<p class="rd">&#150; <i>&#132;Nem való a, tiszteletes uram!&#148;</i></p>
<p class="rd">Valóságos kis odyssea volt az odáig eljutás. Egy kis ekhós parasztszekéren utazik egy asszony, görögdinnyéket visz a vásárra, az inas, meg a kocsis elöl ülnek. Az inas vagyok én, a kocsis Rákóczy János, tegnapelõtt még Kossuth titkára.</p>
<p class="rd">A görögdinnyék ára volt darabonkint egy ezüst tízes &#150; a mi fejünk annyit sem ért.</p>
<p class="rd">Amilyen hosszú az út Világostól Békés-Gyuláig, olyan hosszan mentünk szembe az elõrenyomuló orosz csapatokkal. Jött kozák, dzsidás, gyalogos, tüzérség, szekerészek. Senki se kérdezte: hogy ez a dinnye, hogy ez a fej?</p>
<p class="rd">Csupán a szép két úrifajta ló a kocsink elõtt gyaníttatá, hogy nem parasztutazók vagyunk. Rákóczy valóságos kék mándlis kocsisnak volt öltözve.</p>
<p class="rd">Mikor aztán a nádasok világába értünk, ott egy lovas betyár vett bennünket védelmébe, s keresztülvezetett soha szekértõl nem járt ösvényeken, folyvást tengelyig, szügyig gázolva a vízben, amíg kijutottunk a végtelen pusztára. Nem fogadott el egyebet egy &#132;Isten megáldjon&#148;-nál.</p>
<p class="rd">A mi kedves barátunk, Rákóczy János, mint régi gazda, kitûnõ kocsis volt, amíg a lovat hajtani kellett; hanem azt a részét a kocsistudománynak, ami a leszerszámozás után következik, éppen nem tanulta. Így történt aztán, hogy amint egy helységbe eljutottunk kánikulai rekkenõ hõségben a szikes pusztán keresztül, elsõ dolga volt a kifogott lovakat rögtön megitatni a kútnál s úgy kötni be az istállóba, aminek az lett a következése, hogy a rudas tüdõgyulladást kapott, s egy óra alatt kimúlt. A nyerges csodára megmaradt. Ekkor aztán a kidûlt ló helyébe a lógóst fogtuk be, amelyet útközben vettünk száz forinton. Ez meg másfél marokkal kisebb volt a megmaradt társánál. Ezzel a készséggel aztán senki sem nézett bennünket többé &#132;uraságnak&#148;.</p>
<p class="rd">Még aztán Miskolcon is keresztül kellett hatolnunk a muszka táboron. Itt lakott a nõmnek az atyja, a derék tudós Laborfalvi Benke tanár. Õ igazított bennünket a Tardonába vezetõ útra. Öt óráig haladtunk a sûrû erdõségek között elõre; se egy emberi lak, se egy dûlõút nem látszott sehol, a kanyargó völgyet egy patak szelte át, melynek hol a jobb, hol a bal partján vonult végig az út, természetesen híd nélkül, a gyalogjárók kényelmére nagy kövek voltak lépésnyi távolban az elterülõ mederbe rakva.</p>
<p class="rd">Ott egy mélyen elrejtett, gyönyörû völgyben fekszik az a kis helység, ahol a világnak nincsen szája.</p>
<p class="rd">Mi a feleségemmel a Telepi házához szálltunk, szívesen látva a derék asszonyságtól; Rákóczyt meg az ekvipázst más házhoz kellett elszállásolni. Telepiné bátyja, az én kedves emlékû jó barátom, a derék Csányi Béni egy házzal odább lakott, annak volt lóistállója is. Késõbb én is õhozzá költöztem át.</p>
<p class="rd">Igazi mintaképe volt a &#132;kurta nemes úrnak&#148;, amilyennek kellene lenni most is. Tanult, intelligens ember; diákul, németül beszélõ, jogot is végzett, és amellett maga jár ki szántani a földjére a szolgalegényével. Saját kenyerét eszi, saját borát issza; szívesen látja a vendéget, s annak a kedvéért birkát, süldõt vágat; a felesége maga süt, fõz, fonásban elöl jár, a gyerekek ruháit varrja; három fiú van; ami pénz kerül a házhoz, az a fiúk iskoláztatására való. Néha játszik is a szomszéd nemes urasággal tarklit &#150; krétára. Kölcsön soha nem kér, nem adós senkinek. A dolgozószobája asztalos- és kerékgyártómûhely; ha törik valami a szekéren, megfaragja maga; ez a legjobb mulatság. Van könyvtára is, s abban olyanforma olvasmányok, mint Scott Walter történelmi mûve a francia hadjáratokról. Újságot nem járat; ha valami vers megtetszik neki, azt megtanulja könyv nélkül, s élõszóval propagálja. Senkivel nem perlekedik, s ahol két ember összevész egymással, azokat kibékíti. Hanem aztán, mikor arról van szó, hogy &#132;veszélyben a haza! áldozzunk a közügyért!&#148; akkor leszedi a bekecsérõl az ezüstgombokat, s beküldi a haza oltárára.</p>
<p class="rd">Hogy én ezek alatt a nehéz idõk alatt meg nem õrültem, azt nagyobbrészt ennek a derék embernek köszönhetem.</p>
<p class="rd">Idáig hát eljutottunk.</p>
<p class="rd">Meg vagyok mentve. Nem vagyok halott, élek.</p>
<p class="rd">De hogyan élek? Éppen úgy, mint az újszülött gyermek: önmagával jótehetetlen.</p>
<p class="rd">Rákóczy másnap odább ment, fel a Kárpátok felé. Ott beállt egy nagybirtokú grófhoz (álnév alatt) parádés kocsisnak. Meg is voltak vele elégedve, józan, értelmes kocsis volt. Hanem egyszer az történt vele, hogy amint a grófot és annak sógorát kocsikáztatta, azok útközben elkezdtek beszélgetni XIV. Lajos korszakáról, s eközben egyiknek sem jutott eszébe az akkori nevezetes pénzügyminiszternek a neve. A kocsis nem állhatta meg, hogy vissza ne forduljon, s meg ne mondja: <i>&#132;Colbert&#148;.</i> A grófok rögtön kiszálltak a kocsiból s gyalog mentek haza. A tudós kocsisnak pedig azonnal fel lett mondva a szolgálat. Ilyen emberrel nem jó egy födél alatt hálni.</p>
<p class="rd">Mi pedig megnyugodtunk abban a tervben, hogy a <i>nõm</i> haza menjen Pestre, s kiváló állását a Nemzeti Színháznál újra elfoglalja, amíg én az apai örökségemet megkapom; akkor aztán megveszünk itt a Bükk mélyében egy kis birtokot a Csányi Bénié mellett, s szántunk, vetünk a napok végéig.</p>
<p class="rd">Mit is tehetnénk egyebet? nincs már se haza, se nemzet, se szabadság. Nincs szárnya a szellemnek többé. A sárhoz tapadtunk.</p>
<p class="rd">Éppen az esküvõnknek az évfordulóján, ami egyúttal a nõmnek a nevenapja is, váltunk el egymástól. Éppen egy esztendeig tartott a nagy nászutazás, aminõt nem kívánok senkinek; de amelyet, hogy végigéltem, nem adnám a világ minden gyönyöréért.</p>
<p class="rd">Akkor aztán ott maradtam egy rengeteg közepett; eltakarva, elfeledve.</p>
<p class="rd">Az utolsó hírt Budapestrõl a derék Csányi Bénitõl hallottam, aki saját maga vitte fel a feleségemet, maga hajtva a négy lovat a kocsiülésbõl a fõvárosig. &#150; Ott gonosz idõ jár, Haynau még a Nemzeti Színházat is lefoglalta a német színészek számára. (A német színház, a mostani Vigadó és Haas-palota helyén az elõbbi évben leégett.) Azonban az igazgató, a hajdani konzervatív celebritás, Simontsits János, megprotestálta a teljhatalmú zsarnok intézkedését, s mikor az maga elé idézte, s alkudni kezdett a kemény nyakú táblabíróval, hogy tehát hány napot enged át a német múzsának a nemzeti színpadon való mûködésre; a jó Simontsits így felelt meg neki, a maga jó budai németségével: &#150; &#132;Wen i reden <i>musz,</i> so sag i: <i>amol</i> wen i reden <i>darf,</i> so sag i: <i>kamol.&#148; &#150; S</i> maradt a &#132;kamol&#148;-nál.</p>
<p class="rd">Nekem azt izente a feleségem, hogy postán levelet ne írjak, mert tele a város kémekkel; ha õ ír nekem, azt Miskolcra fogja küldeni, az atyjához, &#132;Benke Judit&#148;-nak címezve.</p>
<p class="rd">Tehát még azt is meg kellett érnem, hogy leánnyá lettem. Most is elõveszem még gyakran azokat <i>a szerelmes</i> leveleket, amik hozzám volt írva s ezen kezdõdtek: &#132;Kedves Jucim!&#148; Még most is világítanak ezek abba a végtelen sötétségbe, amelyet az életembõl kitörölt idõnek nevezek.</p>
<p class="rd">Augusztustól kezdve október közepéig nem tudtam semmit abból, ami odakinn a világban történik.</p>
<p class="rd">Olyan rejtek volt ez, ahová látogató nem járt, s a bennelakók sem jártak sehova. Majd ha tél lesz, szánút lesz, akkor megnyílik a közlekedés Tardona és Miskolc között; akkor lehet beszállítani a városba a fát. Abból volt elég. Csányinak a negyven hold szántóföldjéhez volt négyszáz hold õserdeje.</p>
<p class="rd">Mindennap összevissza bolyongtam én ezeket az emberhangtalan erdõket. Sohasem találkoztam szembejövõ emberrel. Akármilyen tetõre hágtam fel, onnan nem láttam mást, mint a völgybe szorult Tardona füstölgõ kéményeit. Rátaláltam a völgyet átszelõ pataknak a forrására. Úgy hívták azt, hogy &#132;Hársas-forrás&#148;. Csupa hársfák veszik körül. Rátértem a gyermekjátékra, hogy bodzafából malmot faragtam-tákoltam össze a kis patak fölé; azzal mulattam magamat.</p>
<p class="rd">Egy napon a feleségemtõl kaptam egy skatulya akvarell festéket. Ez egészen megvigasztalt. Találtam egész napra tennivalót. Telefestettem tájképekkel egy egész albumot. Aztán meg azt a pusztai utazást a felemás lóval, az ekhós szekéren. Magamat is lefestettem egy akkora körömnyi papírra, ami egy medaillonban elfér; azt elküldtem a feleségemnek. Csányi Béni felesége aztán szépen kért, hogy az õ öregét is fessem le olyan kicsibe, mint egy tót lencse, neki is van medaillonja. Ez volt az egyedüli maradandó munkám ebben a rettenetes esztendõben.</p>
<p><hr><p align=center><a href="jokai9.htm"><img src="bal.gif" alt="Vissza" width="31" height="31" border="0"></a><a href="index.htm"><img src="home.gif" alt="Kezdõlap" width="31" height="31" border="0"></a><a href="jokai11.htm"><img src="jobb.gif" alt="Elõre" width="31" height="31" border="0"></a></p>
</body>
</html>
