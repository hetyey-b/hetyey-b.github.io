<!DOCTYPE html PUBLIC "-//W3C//DTD XHTML 1.0 Strict//EN">
<html xmlns="http://www.w3.org/1999/xhtml" xml:lang="hu" lang="hu">
<head>
<meta http-equiv="Content-Type" content="text/html; charset=iso-8859-2">
<link rel="stylesheet" href="2.css" type="text/css">
<title>Jókai Mór: A tengerszemû hölgy</TITLE>
<LINK href="/vmek2/vmek.php3" type="text/css" rel=STYLESHEET>

</head>
<body link="#660000" aLink="#444444" vLink="#664422" bgColor="#ffffee" leftMargin="25" rightMargin="25" 
text="#000000">

<p class="rd_fejezet"><a name="14"></a><span class="cim">XIV. FEJEZET <br><i>A démon-csáb</i></span></p>
<p class="rd">Ott hagytam el, hogy a hölgy valami bûbájos tekintettel nézett a szemembe.</p>
<p class="rd">Aztán egyet vont a vállán, leheveredett a tûzrakás mellé, s elkezdve a hamut szétfújni, megpróbálta lángra kelteni az alvó parazsat.</p>
<p class="rd">&#150; Nekem nem jó tanácsot adni; mert én annak mindig az ellenkezõjét teszem meg. Beszéljünk inkább önrõl. Hát önnek mi a sorsa most?</p>
<p class="rd">&#150; Ami a féregé, mikor báb alakban van.</p>
<p class="rd">&#150; Ugye, hogy nem ok nélkül mentem el önhöz azon az estén, amikor majd kivert a szobájából; pedig én csak azért mondtam azt, mert meg voltam rémülve, hogy önre mi vár ezen az úton; vagy a bitófa, vagy az öngyilkosság.</p>
<p class="rd">Itt elfulladt a szava, az álla, ajka görcsösen rángatózott, a szemei megteltek könnyel.</p>
<p class="rd">A könnyezõ hölgy veszedelmes!</p>
<p class="rd">Én nem siettem letörülni a könnyeit. Hideg cinizmussal feleltem rá.</p>
<p class="rd">&#150; Hát, édes barátném, minden pályának megvan a maga maleficiuma: a tengerészre a vizbe fulladás, a katonára a meglövetés vár, az orvos ragálynak eshetik áldozatul, a tükörcsináló csontszúban szenved, a bányászt megöli a bányalég; aki politikában dolgozik, azon megesik, hogy felakasztják, leguillotinozzák.</p>
<p class="rd">&#150; Nem! Nem! Ezt nem fogják tenni! &#150; kiáltá hevesen megragadva a kezemet mind a két kezével.</p>
<p class="rd">&#150; Hiszen magam is azon vagyok, hogy ne tegyék. Azért rejtem el magamat ide, a világ háta mögé.</p>
<p class="rd">&#150; De meddig tarthat ez így? Mi jövendõt lát ön maga elõtt?</p>
<p class="rd">&#150; Egyelõre úgy vagyok, mint a lábbadozó beteg, aki eleinte nem mer nagyobb sétát tenni, mint a ház kapujáig. Arra gondolok, hogy talán itt, ebben a völgyben kezdhetek egy kis gazdaságot, s elfelejtem a dicsõségrõl való álmaimat. Szántok, vetek.</p>
<p class="rd">&#150; Szép! És a neje?</p>
<p class="rd">&#150; Õ is ide fog jönni hozzám.</p>
<p class="rd">&#150; S azt kegyed komolyan hiszi? Hogy a neje ide fog költözni önhöz, egy olyan agyaggal padlózott, nádfedelû házba, amilyenben mostan lakik?</p>
<p class="rd">&#150; Palota ez, ahhoz képest, aminõben a debreceni korszak alatt laktunk. Amikor a feleségem maga fõzött, mert cselédünk sem volt; annál jobban szerettük egymást. A kis házban közelebb vannak a szívek egymáshoz, mint a nagy palotában.</p>
<p class="rd">&#150; Ez lehetett akkor. Én is próbáltam hasonlót. De az egészen más. Mikor az embernek olyan fényes reményei vannak, akkor nem fáj a nélkülözés; azt hisszük, majd vége lesz. De megkezdeni a nyomort, azzal a tudattal, hogy ez így tart majd holtig &#150; ilyen lemondás nincs. Kivált asszonynál! Higgye el nekem. Én ismerem a magam nemét. Az ön asszonya, aki a mûvészi dicsõség tetõpontján áll most, nem hagyhatja el azt a fényes életpályát. Nem! Még ha angyal volna ön, akkor sem.</p>
<p class="rd">Nem tudtam az álláspontomat védelmezni ellene. A rideg való az õ részén volt, az enyimen csak a hit, a képzelet.</p>
<p class="rd">&#150; Én bízom a nõm ígéretében, hogy engem e súlyos helyzetembõl meg fog szabadítani.</p>
<p class="rd">&#150; Nem tudom elképzelni, hogyan. Azt nem teheti, amit én tehetnék Bálványosiért, hogy elõálljon, önmagát bevádolni. &#132;Nem õ volt az, aki március 15-én a szabadságot proklamálta! Nem õ írta azokat a lélekfelköltõ cikkeket a nemzethez; nem õ szerkesztette azokat a hírlapokat; nem õ járt a hadsereggel a csatákban; nem õ buzdította a honvédeket Buda ostrománál, hanem én.&#148; Az ön bûnét nem veheti magára az asszony.</p>
<p class="rd">Nevetnem kellett rajta.</p>
<p class="rd">&#150; Azt nem is adnám oda!</p>
<p class="rd">&#150; No, de hát, tegyük fel, hogy <i>valami úton-módon</i> sikerülne egy nagy mûvésznõnek, egy híres szépségnek kieszközölni a bujdokló férje számára az amnesztiát; (eközben a szemei szögletébõl gyilkoló méregnyilakat lövöldözött felém) hát aztán mi lesz önbõl akkor, ha a felesége közbenjártára, mint megkegyelmezett rebellis Pestre visszakerülhet. Az az ég, az a föld, amit imádott, elveszett. Nincs többé költészet. Nincs se hírlap, se kiadó, se közönség. Mit fog ön kezdeni? Beáll újból egy prókátor mûhelyébe napszámos aktamásolónak, idézõlevelek kihordójának, ítéletek expediálójának? vagy fordít vígjátékokat (protekció útján) ötven forintért a Nemzeti Színháznak; vagy fest arcképeket jómódú hentesnékrõl öt forint honoráriumért? vagy éppen nem tesz semmit, hanem él a felesége mellett, mint a &#132;mûvésznõ férje&#148;, s elnézi, hogy veszõdik egy asszony az egész háztartás terhével, végzi a legfárasztóbb munkát; játék után agyonkínozva, felizgatva, fájó idegekkel hazajön, félbetegen is siet a színpadra, hogy a játékdíját el ne veszítse, s amikor egy kis pihenõideje volna, akkor szalad vendégszerepelni egyik kisvárosból a másikba, hogy egy kis pénzt szerezhessen össze, amivel a zsidónéit kielégíti, akiktõl a jelmezeihez a kelmét vásárolta; s mindezt a érj elnézi tétlenül, legfeljebb annyit segíthet, hogy a felesége jelmezeire felrajzolja a virágokat, amiket az maga kivarr.</p>
<p class="rd">&#150; Nem fog örökké így tartani, majd jönnek más idõk.</p>
<p class="rd">&#150; Más idõk? azokra gondol ön? Ez az, amitõl én legjobban rettegek. Én önt jól ismerem. Ön nem az az ember, aki meg tud nyugodni abban, hogy ami elmúlt, az nincs többé; ön nem fogja soha elfelejteni azt, hogy mi volt valaha, még kevésbé azt, hogy mi akart lenni egykor. A &#132;dicsõség glóriája!&#148; Az nem olyan könnyen elfelejthetõ, mint egy elkobzott gyémánt ékszer. Ön ismét bele fog menni abba a balvégzetbe, amibõl egyszer kiszabadult.</p>
<p class="rd">Ez az asszony keresztüllát a lelkemen; olyan ügyetlen arcom van, mely soha sem tudott titkot tartani; olvasni hagy a vonásaimban, mint a nyitott könyvben. Ha megijedek, hiába mondom, hogy bátor vagyok; ha haragba jövök, hasztalan tettetek nyugalmat; nem hiszik el. Még alkudni sem tudok; kiszámítják az arcomból, hogy mit adok, mit veszek. Ez a nõ meglátja még azt is, hogy hol bolyong titokban az én lelkem, messze a távolban; egy dicsõségesen feltámadt magyar hazában. S az a szántóvetõ életrõl való beszéd csak olyan, mint egy hagymázbeteg víziójának összefüggéstelen motyogása.</p>
<p class="rd">&#150; Hát legyen úgy, ahogy kegyed mondja. Úgy van. Olyan erõs a hitem, mint Péteré, ki a tengerre mert lépni, hogy mesteréhez eljusson. Ha megcsal is a hitem, és elmerülök. Morzsákra törhette a sors, amirõl álmodtam; ébren hozzáfogok a morzsákat összerakni. Amit Isten a lelkemnek adott &#150; jó kedvében, vagy rossz kedvében &#150; azért vagy élek, vagy meghalok! Ha élek, tornyot építek hazám dicsõségébõl, ha elbukom, a sírom oltárrá lesz. Hiába reszket ez a gyáva hústömeg minden ízében. Nem vagyok se hõs, se óriás; megijeszt a lövés hangja, elsápadok a halál elõtt, könnyre fakaszt a fájdalom de az utamról le nem lépek. Ha a nevem alatt nem írhatok, írok a gazdám kutyájának a neve alatt: leszek &#132;Sajó&#148;<a name="note1" href="#ref1"><font size=-1><sup>[1]</sup></font></a>: ugatni fogunk, ha nem beszélhetünk, de el nem hallgatunk.</p>
<p class="rd">A hölgy ijedten kapta meg mind a két karomat.</p>
<p class="rd">&#150; Az Istenért, vigyázzon! Ha hátralép, lebukik a szikláról.</p>
<p class="rd">&#150; De nem lépek hátra!</p>
<p class="rd">&#150; Hallgasson rám csendesen. Ne jöjjön indulatba. Üljön le ide mellém. Ne féljen tõlem olyan nagyon. Nem vagyok én csábító démon. Semmi szavam nincs az ön szavai ellen. Tegye azt, amit a lelke parancsol. Hisz én sem akarok egyebet. Hiszi-e ön, hogy nekem jó szívem van?</p>
<p class="rd">&#150; Azt hiszem, hogy nagyon is jó.</p>
<p class="rd">&#150; Lehet, hogy mindaz vétek volt, amire a szívem rávitt; õrült voltam, vak voltam, szenvedély vitt rá; de amit ön felõl éreztem, azzal a mennyországba is elmehetnék. Mikor egyedül vagyok, mindig önnel vagyok, s ha gondolkozom, önrõl gondolkozom. Én is azt kívánom, hogy ön fusson tovább, fölfelé, azon a meredeken, amelyen megindult; de hát lehet-e az itt? ólomsúllyal a lábán, lakattal a száján, kényszerzubbonnyal a testén?</p>
<p class="rd">&#150; Azért viselem, mert nehéz.</p>
<p class="rd">&#150; De mennyivel fényesebb volna e küzdelem sikere, ha azt ön külföldön folytatná. A szabad Franciaországban. Gondoljon rá, hogy ha ön most Párizsban megjelenne, a francia irodalom korifeusai tárt karokkal fogadnák. Ön jól tud franciául; stílusa, írásmodora, költészete szakasztott mása a francia költõkének; önt a francia közönség a saját költõi sorába emelné, s ott azután írhatna Magyarország dicsõségérõl, szenvedéseirõl, hõsi küzdelmeirõl, népe rokonszenves tulajdonairól szabadon, egész szíve szerint, s azt olvasnák milliók és milliók; a kerek világ, nem egy maroknyi közönség, mint idehaza. Ott gazdag úr lenne, itt pedig napszámos. Énekelhet ön idehaza, akár egy Tyrtaeus, a külföld nem hallja meg, de ha odakinn, egy nagy nemzet, egy világváros közepett emeli föl a szavát, az olyan lehet, mint Józsue kürthangja Jerikó elõtt.</p>
<p class="rd">Ah, milyen csábító volt ez a panoráma! A démon elragadóbb képet nem tárhatott a megkísértett Jézus elé, mint ez a nõ énelém. Francia íróvá lenni! A nemzetek legdicsõbbikének a vállára emelkedhetni! Ami itthon csak ostorpattogás a kezemtõl, az ott villámdörgés volna!</p>
<p class="rd">&#150; De hát az lehetetlen. Hogy gondolhatnék én arra, hogy innen &#150; Tardonáról &#150; átvergõdjem Franciaország határáig. Keresztül a saját hazámon, Ausztrián, Németországon, útlevél nélkül, pénz nélkül, fél ázsiai öltözetben. Ez annyi volna; mint egyenesen levetni magamat a hegytetõrõl, abban a hitben, hogy repülni tudok.</p>
<p class="rd">&#150; Hát én erre igen jó tervet tudok önnek mondani. Nekem van angol útlevelem. Elmondtam önnek, hogyan jutottam hozzá. Önön kívül nem is tud róla senki, hogy ez útlevél nálam van; csak a hivatalos közegek, akik útközben láttamozták. Ebben az útlevélben az útitárs rovata kitöltetlen. Ön az elébb azt mondá, mért nem írom belé Bálványosi nevét és személyleírását? Hát most felelek rá. Õt senki sem üldözi; most jó helyen van, majd ha elfogy az élelmiszere, elõjön szépen és megél. &#150; Én mindig arra gondoltam, hogy ezt a rovatot az ön nevével töltöm ki. Nem kell egyebet feláldoznia, csak ezt a kis bajuszát és szakállát, s aztán nem beszélni útközben más nyelven, mint franciául és németül. &#150; Titkáromnak nevezném. Én magam angol lady vagyok. Nem kellene Bécs felé menni. Boroszló felé nyitva az út. Pénzem van mindkettõnk számára elég. Azt a száz aranyat, melyet Debrecenben kaptam, még most is tartogatom. Ez Párizsig úri módon elég. A bécsi takarékpénztárban letett tõkepénzemet ott is hagyhatom, utánam is küldethetem, s annak a jövedelme, szerény igények mellett, elég arra, hogy kezdetben ön megélhessen Párizsban, anélkül, hogy az emigráció-kasszához folyamodnék. Ha egyszer aztán elfoglalja ön a helyét a külirodalomban, akkor nincs szüksége önnek senki támogatására többé. Ön vissza fogja nekem téríteni, amit tõlem kölcsönkapott. Csak kölcsön, semmit ajándékban. Még, kevésbé <i>cserében.</i> Még csak egy meleg kézszorítást sem. Én önre nézve nem vagyok egyéb, mint egy proselyta, aki a prófétájának az útját egyengeti.</p>
<p class="rd">Csábító volt maga a kép is, még inkább, aki azt elém tüntette.</p>
<p class="rd">Szabadnak lenni! Megmondhatni a nevemet büszkén, mindenkinek, aki szembe jön rám! Nem rettegni idegenek lábának dobogását az ajtóm elõtt! Nemes, nagy szellemek társaságában küzdhetni a soha le nem gyõzhetõ eszmékért!</p>
<p class="rd">Hogy világítottak elõttem a szemei, mikor ezeket elmondta! Mint álnapok a &#132;halo&#148; fényívében! S az arca olyan õszinte volt, mint egy gyermeké. Esküdni lehetett volna rá, hogy ez egy ártatlan szûz, akinek elõször nyílik meg a szíve igaz érzelmek elõtt. A kezei össze voltak kulcsolva, mintha könyörögne.</p>
<p class="rd">Ha csak egy hajszálnyit megingok, le kell szédülnön ebbe az örvénybe.</p>
<p class="rd">Ah! Mennyire más ember lett volna belõlem! Ha én akkor õvele elfutok, most én volnék a realista írók céhmestere: mert erotikus láng, szatír véna és luxuriozus<a name="note2" href="#ref2"><font size=-1><sup>[2]</sup></font></a> fantázia bennem is volt annyi mint azokban; de nem használtam &#150; azért, mert magyar közönségnek írtam. Ma milliók olvasnák a munkáimat, s átkoznának az apák és anyák, akiknek a gyermekeit megrontám lészen. Én meg nevetnék rajtuk, a potrohomat ütve, amit, mint idealista író nem bírtam megszerezni.</p>
<p class="rd">S hová csapongott volna még velem ez a gyeplõt vesztett szenvedély egy ilyen csábító calypsoi alakkal összeforrva, akinek minden mozdulata gyönyör, minden szava csáb, aki maga a megtestesült paradicsomi kéj! És én huszonnégy esztendõs voltam akkor!</p>
<p class="rd">Egy józan gondolat maradt a fejemben.</p>
<p class="rd">&#150; Én itt maradok a hazámban &#150; mondám röviden.</p>
<p class="rd">&#150; Mi oka van rá?</p>
<p class="rd">&#150; Nem hagyom el azokat, akik az én szavamra keltek fel &#150; ha a földön fekszenek, fekszem közöttük én is. Kiveszem a részemet a szenvedésbõl, amit magam idéztem fel.</p>
<p class="rd">&#150; Hisz nem kell önnek örökre künn maradni. Hát nem élteti önt a remény, hogy egyszer diadallal fognak visszatérni azok, akik kimenekültek. Akkor ön is a megszabadítók élén fog visszatérni.</p>
<p class="rd">Még ezt a fegyvert is ellenem fordítá!</p>
<p class="rd">Oh, be gyönge páncél volt, ami védett. Csupán egy szó.</p>
<p class="rd">&#150; Szavamat adtam, hogy nem megyek el innen &#150; mondám csendesen.</p>
<p class="rd">&#150; Kinek?</p>
<p class="rd">&#150; Annak, aki szavát adta nekem, hogy fel fog itt keresni.</p>
<p class="rd">&#150; A nejének?</p>
<p class="rd">&#150; Igen!</p>
<p class="rd">&#150; S hát aztán, ha fölkeresi?</p>
<p class="rd">&#150; Akkor szabadulást fog a számomra hozni.</p>
<p class="rd">&#150; Hogyan? Mi módon?</p>
<p class="rd">&#150; Azt nem tudom.</p>
<p class="rd">&#150; Nem tudja, és mégis hiszi?</p>
<p class="rd">&#150; Egész szívembõl hiszem.</p>
<p class="rd">&#150; És arra nem gondol ön, hogy ennek a megszabadulásnak ára is lehet?</p>
<p class="rd">&#150; Ezt a gondolatot leseprem magamról, ahányszor feltámad.</p>
<p class="rd">&#150; Ön hisz asszonyi hûségben, asszonyi erényben?</p>
<p class="rd">&#150; Hiszek!</p>
<p class="rd">&#150; Akkor ön nagyon boldog ember.</p>
<p class="rd">Én e beszéd alatt folytattam a rajzolásomat, õ figyelmeztetett egyes tárgyakra, amiket itt-ott kifeledtem.</p>
<p class="rd">Majd egészen közönyös beszédet kezdett az idõjárásról.</p>
<p class="rd">&#150; Nézze csak! A vén erdésznek aligha be nem teljesül a jóslata. Az ég egészen beborul. Még itt lep bennünket a havazás.</p>
<p class="rd">&#150; Talán elõ lehetne már idézni a barátunkat a rejtekébõl?</p>
<p class="rd">&#150; Óh, az nagyon könnyen megy. Csak egy jelkiáltást kell neki adni. Ezt õ választotta magának az &#132;Ivanhoe&#148; regénybõl, a hõs kürtjének a szavát: &#132;wasa hóa!&#148; Erre a szóra rögtön elõkerül.</p>
<p class="rd">&#150; Valóban alig tudok már rajzolni, oly sötét lesz a vidék.</p>
<p class="rd">&#150; Ön tehát csakugyan vissza akar menni abba a kis faluba, oda alant?</p>
<p class="rd">&#150; Igen.</p>
<p class="rd">&#150; Oda talán hír se jár a világból?</p>
<p class="rd">&#150; Az tetszik benne legjobban nekem.</p>
<p class="rd">&#150; Ön talán azóta sem hallott semmit a künn történtekbõl, amióta ide került?</p>
<p class="rd">&#150; Semmi örvendetest.</p>
<p class="rd">&#150; Rettenetes világ! Hát mivel élnek ott az asszonyok, ha még nem is pletykáznak?</p>
<p class="rd">&#150; A gyermekeik ruháit varrják.</p>
<p class="rd">&#150; Ön talán még azt sem hallotta, hogy Petõfiné férjhez ment?</p>
<p class="rd">Ah! Ez orgyilkos döfés volt! Kiszámítva megcélzott mérgezett nyíl; éppen oda lõve, ahol a páncél nyílást ád.</p>
<p class="rd">&#150; Mit beszél kegyed? &#150; kiálték én fel egész indulattal.</p>
<p class="rd">&#150; Hát egy tényt, amit mindenki tud.</p>
<p class="rd">&#150; Petõfi neje? Hát Petõfi?</p>
<p class="rd">&#150; Az elesett a segesvári csatában.</p>
<p class="rd">&#150; Ki látta õt elesni?</p>
<p class="rd">&#150; Egy honvédtiszt, aki bizonyítványt is adott róla. S ez elég volt az özvegynek, hogy rögtön oltárhoz lépjen egy másik fiatal íróval, aki nem olyan délceg dalia ugyan, mint az ön barátja volt, de köztiszteletben levõ, jó társadalmi állású férfi, aki nejének nyugodalmas sorsot tud biztosítani.</p>
<p class="rd">Óh, hogy járta keresztül-kasul a szívemet ennek az asszonynak minden szava!</p>
<p class="rd">Hiszen most már, évek után, én is azt mondom, hogy jól tette szegény Júlia, hogy egy derék jó emberre bízta a sorsát. Gyermeke volt, aki iránt kötelességei voltak. De akkor, óh, ennél lesújtóbb hír nem csaphatott volna le a fejemre. Mártírjaink kínhalála nem volt oly rettenetes hír nekem, mint az, hogy a vértanúkat &#150; elfelejtik.</p>
<p class="rd">Hogy még Petõfit is elfelejtheti az asszony!</p>
<p class="rd">Az az asszony, akit a költõ lánglelke sugáraival vett körül! Hogy az a költõ magát halhatatlanná tudta tenni az egész világ elõtt &#150; csak az elõtt nem, akit imádott.</p>
<p class="rd">Hiszen igaza volt a nõnek, legyen üdve a túlvilágon. Ott bizonyosan Petõfi is megbocsátott neki; az idvezültek igazságosak; &#150; hanem énnekem a poklot nyitotta meg ez a hírmondás.</p>
<p class="rd">Ha az én ledõlt bálványom fölött ilyen hamar összenõhetett a fû, hát én mi vagyok akkor? Fába szorult béka, akinek hivatása száz esztendeig élni &#150; a fakéreg alatt!</p>
<p class="rd">&#150; Nem hiszem! Nem hiszem el! Nem hiszem azt!</p>
<p class="rd">Kacagott rajtam. &#132;Vergõdhetel már!&#148;</p>
<p class="rd">A fejem tetejétõl a sarkamig megteltem keserûséggel.</p>
<p class="rd">Hát ha ez megtörténhetett; mért ne jöhetne az a másik utána, hogy egy másik elbukott költõ elfeledi a fogadását, amit az asszonyának tett, s megfogja a régi ideáljának a kezét és elfut vele a világba. Viszonttorlás ez!</p>
<p class="rd">A két szeme lángolt, mikor így nevetve nézett rám.</p>
<p class="rd">Mintha tudná, hogy megsebesített, s kihívna, hogy álljak rajta bosszút.</p>
<p class="rd">Összetörte a bálványomat! Az asszonyszívben vetett hitet.</p>
<p class="rd">Egyik asszony olyan, mint a másik!</p>
<p class="rd">&#133;Nem! Nem! Nem! &#150; Az enyém nem olyan.</p>
<p class="rd">Odaálltam a meredély szélére, a két tenyerembõl szótülköt csináltam, s hangosan kiáltám a völgybe:</p>
<p class="rd">&#150; &#132;Wasa-hóa!&#148;</p>
<p class="rd">Az erdei visszhang visszakiáltá a szót.</p>
<p class="rd">És nemsokára lehetett hallani oda alant a büszke refrént.</p>
<p class="vers">&#132;Mindent, kit útban lát,<br>
Kegyetlenül halálra bánt;<br>
De hogyha lát egy szép leányt<br>
Ahhoz igen galánt.<br>
 &nbsp; &nbsp; &nbsp; Reszkess! Kerüld a hízelkedõket!<br>
 &nbsp; &nbsp; &nbsp; Inkább nevezd te õket<br>
 &nbsp; &nbsp; &nbsp;  &nbsp; &nbsp; &nbsp; Diavolo, diavolo, diavolo!&#148;</p>
<p class="rd">Amint a dal közeledett, én is összepakoltam a táskámat, s fogtam a botomat, búcsúzni készen.</p>
<p class="rd">&#150; Amirõl most beszéltünk, azt felejtsük el.</p>
<p class="rd">Ezt mondtam én.</p>
<p class="rd">&#150; Hát beszéltünk mi valamirõl? Én nem tudom! &#150; felelt rá a tengerszemû hölgy. Két befagyott tengerszem világított felém.</p>
<p class="rd">&#150; &#132;Agyiõ.&#148;</p>
<p class="rd">&#150; &#132;Agyiõ.&#148;</p>
<p class="rd">Meg voltam felõle gyõzõdve, hogy sohasem látjuk többet egymást.</p>
<p class="rd">Nem vártam be, míg a barátom megint kikapaszkodik a völgybõl. Majd feltalálják egymást. A hó elkezdett már szállingózni. Megindultam hazafelé.</p>
<p class="rd">Útközben elõvett a hóesés; csaknem eltévedtem az erdõben.</p>
<p class="rd">Korán beesteledett. Mire a hegyrõl leértem, egészen sötét volt.</p>
<p class="rd">Még sötétebb volt az, amit az agyamban hordtam. Az a fekete gondolat, hogy nincs a világon szeretet, nincs emlékezet többé! Ahol elestünk, ott hagynak.</p>
<p class="rd">Az egyikünk meghal és nem gyászolják meg, a másikunk élve marad s gyászolja maga magát.</p>
<p class="rd">Milyen szép sorsa van egy kidõlt fának! Azt befutja a repkény.</p>
<p class="rd">Ha engem most itt széttépnének a vadállatok, azt sem tudná meg soha senki, hol vesztem el.</p>
<p class="rd">Végre rábukkantam a hársas forrásra.</p>
<p class="rd">Ez már jó kalauz. A patak ott folyik a Csányiék háza mellett, ennek a partján sötétben is hazatalálok.</p>
<p class="rd">Vádolt a lelkem, hogy annyi idõt eltöltöttem ott a &#132;Pogány-oltáron&#148; azzal a &#132;más&#148; hölgyével!</p>
<p class="rd">A hó egészen betakarta már a mezõt, melyet a hársas patak kígyózó futásban szelt keresztül. A fákon még rajta volt az õszi lomb, koronáik görnyedeztek a hóburok alatt.</p>
<p class="rd">Olyan szomorú volt az egész tájék; olyan szomorú az én lelkem.</p>
<p class="rd">Mint valami reménycsillag villant elõ egyszerre annak a kis háznak az ablakfénye, amelyben én tanyázom. A falu végén állt, legszélsõ ház volt.</p>
<p class="rd">Ki voltam fáradva testben, lélekben, midõn e kis lakházhoz megérkeztem.</p>
<p class="rd">Nem volt annak se udvara, se kerítése. Szabadon állt künn az út mellett; szekerek, ekék ott álltak a félszer alatt. Nincs itt tolvaj.</p>
<p class="rd">A ház ajtaja maga sincs bezárva, egy kis folyosóra nyílik. A folyosóról azután jobbra van a konyha és a kamara, balra a lakószoba, azontúl a benyíló, az én hálószobám s egyúttal a padlós díszszoba. A többiek csak földesek.</p>
<p class="rd">A konyhaajtó is nyitva volt, a nyitott tûzhelyen nagy tûzrakás lobogott. Az én háziasszonyom, a szolgálójával együtt, nagy sütés-fõzésben volt.</p>
<p class="rd">Mikor szerencsés jó estét kívántam neki, olyan tréfás mosolygással zsémbelt rám.</p>
<p class="rd">&#150; Ejnye! ejnye! Hát oly soká kellett hazakerülni? No, csak menjen be a szobába. Mindjárt készen lesz a vacsora.</p>
<p class="rd">Én beléptem a szobába.</p>
<p class="rd">A befûtött kályha mellett ott ült a feleségem.</p>
<p class="rd">A kitörõ öröm minden egyéb gondolatot kitörült a szívembõl.</p>
<p class="rd">Nem tudtam mit mondani. Nem akartam elhinni, hogy itt van, míg ölembe nem vettem, át nem szorítottam a két karommal.</p>
<p class="rd">Hát mégis van, van, van. Hûség, szeretet, emlékezet.</p>
<p class="rd">Õ azután elmondta nekem &#150; igen röviden &#150;, milyen beteg volt &#150; elõbb akart jönni, de nem lehetett, most is szökve jött ki Pestrõl álnév alatt szerzett útlevéllel. Sok baj érte az úton. A hófuvás miatt eltévedt a Bükkben a hosszú úton idáig. Alig tudott bevergõdni. Rettegett a farkasoktól, amiknek az ordítása az erdõbõl kihallatszott.</p>
<p class="rd">Én azalatt azt a lelki tortúrát éreztem végig, mikor az ember egyszerre arra is hallgat, aki beszél, meg arra is, amit azelõtt hallott; látja az egyik alakot is, aztán meg a másikat is.</p>
<p class="rd">A jó házigazdám, a derék Csányi Béni, az asztal mellett ülve, csak úgy dörmögte a szakállába: &#132;ez ám az asszony; ez aztán a feleség!&#148;</p>
<p class="rd">Node most már semmi baj, csakhogy ismét együtt vagyunk!</p>
<p class="rd">De meddig vagyunk együtt?</p>
<p class="rd">A nõmnek holnapután már vissza kellett térni. A színházigazgatóság csak lopva engedett neki négynapi szabadságidõt. Ötödnap már <i>játszani</i> kell.</p>
<p class="rd">Majd vége lesz a rabságnak!</p>
<p class="rd">Nõm elõvette a keblébe elrejtett papírdarabkát; kicsiny kis szürke cédula volt; de kincs abban az idõben. Ez volt az én megszabadulásomnak a záloga. Egy komáromi menlevél.</p>
<p class="rd">Olyan egyszerû módszere a megszabadításnak, mint a Kolumbusz tojása.</p>
<p class="rd">Mikor Komárom vára kapitulált, az ottani várõrség tisztjei menlevelet kaptak, mely életüket és szabadságukat biztosítja, s a besoroztatástól is fölmenti. Egy ilyen menlevelet szerzett meg számomra a feleségem. Igen egyszerû módon. Szigligetinek volt egy testvére a komáromi várõrségben, Szathmáry Vince (ez volt a családnevük); az iratott be engem a kapitulált tisztek sorába mint honvédhadnagyot, s elhozta a nevemre szóló menedéklevelet a feleségemnek.</p>
<p class="rd">Ezért kellett nekem rejtekben maradnom.</p>
<p class="rd">Tehát az olajág két levelét már meghozta az én &#132;galambom&#148;: &#132;élet&#148; és &#132;szabadság&#148;. De hát a harmadik?</p>
<p class="rd">Még az várat magára. Még nem szabad innen kimozdulnom. Várnom kell, míg másodszor is visszajön értem. Mert afelõl már biztosítva vagyok, hogy el nem ítélnek; de azt megtehetik velem, hogy internálnak a születési helyemre, Komáromba, s az új kínszenvedés volna rám nézve.</p>
<p class="rd">Akkor aztán azt kérdezte tõlem</p>
<p class="rd">&#150; Hát te gondoltál-e énrám azalatt?</p>
<p class="rd">Ha én erre azt nem felelhettem volna: &#132;mindig csak terád!&#148; s ha ezt mondva, õszintén, igazán nem nézhettem volna a szemébe, hát akkor megérdemeltem volna, hogy összetépje azt a menedéklevelet, s a rongyait az arcom közé vágja!</p>
<hr width="50%"><font size=-1>
<p align=justify><a name="ref1" href="#note1"><font size=-1><sup>[1]</sup></font></a> A &#132;Forradalmi és csataképek&#148;, a &#132;Bujdosó naplója&#148; címû munkáim &#132;Sajó&#148; név alatt jelentek meg. <br>
J. M.</p>
<p align=justify><a name="ref2" href="#note2"><font size=-1><sup>[2]</sup></font></a> A &#132;luxuriózus&#148; szót általában hibásan használják &#132;luxuosus&#148; helyett. Luxus = fényûzés; luxuries = kéjvágy.</p>
<p><hr><p align=center><a href="jokai13.htm"><img src="bal.gif" alt="Vissza" width="31" height="31" border="0"></a><a href="index.htm"><img src="home.gif" alt="Kezdõlap" width="31" height="31" border="0"></a><a href="jokai15.htm"><img src="jobb.gif" alt="Elõre" width="31" height="31" border="0"></a></p>
</body>
</html>
