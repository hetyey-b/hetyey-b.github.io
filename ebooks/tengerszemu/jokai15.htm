<!DOCTYPE html PUBLIC "-//W3C//DTD XHTML 1.0 Strict//EN">
<html xmlns="http://www.w3.org/1999/xhtml" xml:lang="hu" lang="hu">
<head>
<meta http-equiv="Content-Type" content="text/html; charset=iso-8859-2">
<link rel="stylesheet" href="2.css" type="text/css">
<title>Jókai Mór: A tengerszemû hölgy</TITLE>
<LINK href="/vmek2/vmek.php3" type="text/css" rel=STYLESHEET>

</head>
<body link="#660000" aLink="#444444" vLink="#664422" bgColor="#ffffee" leftMargin="25" rightMargin="25" 
text="#000000">

<p class="rd_fejezet"><a name="15"></a><span class="cim">XV. FEJEZET <br><i>Csudadolgok, amiket nem mutogatnak pénzért</i></span></p>
<p class="rd">Négy év múlt el azóta, hogy a Bükk erdõségével megbarátkoztam.</p>
<p class="rd">Két esztendeig voltam &#132;Sajó&#148;; azután megint lehetett a saját becsületes nevem alatt gyakorolnom a betûvetés mesterségét.</p>
<p class="rd">Nem jártunk sehová, feleségemmel együtt; minket sem látogatott senki. Dolgunk volt mind a kettõnknek. Nõm mûvésznõ volt, én meg író. S azt senki se higgye, hogy ennek a két világnak az ege tele van hegedûvel. Nehéz munka az, mikor elvégeztük, örültünk, ha pihenhettünk.</p>
<p class="rd">Én &#150; vesztemre &#150; még lapkiadással és szerkesztéssel is foglalkoztam. Névlegesen ugyan a Nemzeti Színház igazgatója volt a &#132;Délibáb&#148; szépirodalmi és mûvészeti hetilapnak a felelõs szerkesztõje és kiadója; mert az én nevem nem volt &#132;rendõrképes&#148;; hanem valósággal én írtam, én szerkesztettem a lapot, én korrigáltam, én csomagoltam, én csirízeltem, én küldtem szét az elõfizetõknek a példányokat &#150; s én buktam bele a kiadásba.</p>
<p class="rd">Segítségemre volt csupán egy jámbor felvidéki kiejtésû magyar fiú, a jó Iglódy Kálmán: a &#132;mesés világban&#148; a veres sapkás honvédzászlóaljnál százados, aki a tarcali ütközetben három golyót kapott: egyet az arcába, másikat a karjába, harmadikat a lábszárába. Ennek köszönheti, hogy mint &#132;reálinvalid&#148; el lett bocsátva. Így állt be hozzám és lett nálam expeditor, kihordó, titkár és ajtónálló. Derék, becsületes fiú volt.</p>
<p class="rd">Egy délután a &#132;Kálmán diák&#148; (Ez volt a familiáris elnevezése) azzal a szóval nyit be a dolgozószobámba, hogy &#132;kérek alázatosan egy kürazir van itt.&#148;</p>
<p class="rd">&#150; Miféle kürazir?</p>
<p class="rd">&#150; Fõhadnagy.</p>
<p class="rd">&#150; Vajon mit véthettem neki?</p>
<p class="rd">Az ötvenes években egy katonatiszt látogatása egyértelmû volt a kihívatással. Akkoriban voltak azok a nevezetes politikai párbajok, melyekben Tisza Kálmán, Szapáry Gyula és Beniczky Ferenc megverekedett <i>a delegált</i> katonatisztekkel.</p>
<p class="rd">&#150; Hadd lássam.</p>
<p class="rd">&#150; Aztán csak tessék nekem kiáltani &#150; biztatott a Kálmán diák, jelentõségteljes mozdulatot téve a papírosvágó késsel. A látogató bejött hozzám.</p>
<p class="rd">Nálamnál fél fejel magasabb alak volt, erõs széles vállú férfi, csontos arcát kemény kifejezésûvé tette a hatalmas sasorr és a széles, kétfelé osztott áll; azonban ellentmondott e rideg kifejezésnek az õszinte, világoskék szempár, a kicsiny száj s hozzá még a hirtelen szõke haj, melynél csak a szemöldökök, a bajusz és pofakaszáll voltak még világosabbak.</p>
<p class="rd">A belépõ, amíg az ajtóból az íróasztalomig ért, háromszor csinálta meg az a kurta mazurkalépést, ami férfiak között a beköszöntõ üdvözlést jelképezi. A szép sisakját, a két aranyoroszlánnal és a fekete tolltaréjjal a csípõjéhez szorítva hozta a kezében, s mikor elõttem megállt, összeütötte a sarkantyúit, s bemutatta magát magyarul.</p>
<p class="rd">&#150; Én Klatopil Vencel vagyok, dragonyos fõhadnagy.</p>
<p class="rd">Az a sajátsága volt, hogy minden szavát egy magyarázó kézmozdulattal kísérte, úgy, hogy a némajeleibõl is megérthette volna valaki, aki egészen süket, hogy mit mond. A mentegetõ kézmozdulatból azt, hogy õ Klatopil Vencel, a gallérján levõ két csillagra mutatásból; hogy fõhadnagy, s a sisakja megemelintésébõl, hogy dragonyos, míg ugyanakkor a jobb kezével a mellén hiányzó vért nem létezését jelezve, érthetõvé tette, hogy nem kürazir.</p>
<p class="rd">&#150; Nagyon örvendek. Miben lehetek szolgálatjára?</p>
<p class="rd">&#150; Nekem van hosszú beszédem uraságoddal; ha megenged.</p>
<p class="rd">Erre én széket akartam neki hozni, de azt a világért meg nem engedte, õ hozott magának egyet, s aztán mégegyszer engedelmet kért, hogy háborgat, s leült velem szemben.</p>
<p class="rd">Én felszólítám, hogy csak beszéljen velem németül, én képes vagyok azon a nyelven társalogni.</p>
<p class="rd">&#150; Nem! Nem! Én akarom magyarul beszélni. (Azt a mozdulatot csinálta hozzá, mint mikor a makacs gyermeknek a fejét megfogják s belebuktatják a mosdótálba.)</p>
<p class="rd">&#150; &#132;Akarok&#148; &#150; igazítám én helyre jóindulattal.</p>
<p class="rd">&#150; Nem! Nem! &#132;Akarok&#148; határozatlan mód, &#132;akarom&#148; határozott mód. S én <i>határozottan</i> akarom magyarul beszélni. El kellett ismernem, hogy a logika erõsebb a grammatikánál.</p>
<p class="rd">&#150; Én születtem Leutomischelben. (Itt bánatosan keble felé hajtá le az arcát.)</p>
<p class="rd">Én egy megfelelõ mimikával válaszoltam, hogy ez nem jön beszámítás alá.</p>
<p class="rd">&#150; Apám volt (itt a két kezével célzó mozdulatot tett).</p>
<p class="rd">Én már vettem észre, hogy miért csinál annyi kézjelzést. Ez szokásuk azoknak, akik autodidaxis útján sajátítnak el valami idegen nyelvet, s nem találják hirtelen a keresett szót. Siettem segélyére lenni.</p>
<p class="rd">&#150; &#132;Fõerdõsz.&#148;</p>
<p class="rd">&#150; Igenis fõerdõsz volt. Voltunk neki fiuk. (Mind a két kezével mutatta.)</p>
<p class="rd">&#150; &#132;Tizenegyen.&#148;</p>
<p class="rd">&#150; Igenis: tizenegyen. Én magam voltam. (Föld felé süllyesztett tenyérmozdulat.)</p>
<p class="rd">&#150; A legkisebb.</p>
<p class="rd">&#150; Igenis: legkisebb.</p>
<p class="rd">&#150; Apám adta nekem. (Itt egy nagyon érthetõ mozdulat következett.)</p>
<p class="rd"><i>&#150; &#132;Igen szigorú nevelést?&#148;</i></p>
<p class="rd">&#150; Ahán! De hát az mind. (Kárba veszést mutató legyintések.) Akarta, hogy legyek. (Összetett tenyerek mozdulata.)</p>
<p class="rd">&#150; &#132;Pap&#148;</p>
<p class="rd">&#150; Az ám. Nekem nem kellett. (Egy fittyetvetés s azután egy gyík-elosonási mozdulat a tenyérrel.)</p>
<p class="rd">&#150; &#132;Méltóztatott válét mondani a szemináriumnak.&#148;</p>
<p class="rd">Ezen mind a ketten nevettünk.</p>
<p class="rd">A következõ mondás egy tenyércsapással és a széken való lovaglási mozdulattal illusztrálva, érthetõvé tette, hogy az én látogatóm felcsapott lovaskatonának.</p>
<p class="rd">&#150; Huszonnégy esztendõvel már hadnagy voltam. Krakkóban feküdtem két esztendeig. Szolgáltam magyar háborúban elejétõl végig. Most vagyok harmincnégy esztendõs. Mégis csak fõhadnagy vagyok. Ez csodálatos; nem igaz?</p>
<p class="rd">Rá kellett hagynom, hogy ez bizony megdöbbentõ eset.</p>
<p class="rd">&#150; Más kameradjaim, nem &#132;camerad&#148;, az francia szó.</p>
<p class="rd">&#150; &#132;A többi bajtársai önnek.&#148;</p>
<p class="rd">&#150; Többi bajtársaim mind kapitányok, õrnagyok, kaptak dekorációt. Nekem semmi! Nézze! Semmi. Pedig van bátor szívem. Jó lovas vagyok. Soha nem büntettek. Szolgálatot értem. Mit gondol, mi ez?</p>
<p class="rd">Csakugyan kíváncsi voltam e balvégzetnek az okát megtudni.</p>
<p class="rd">&#150; Hát én egész háború alatt voltam bezárva, svadronyommal Temesvárba. Semmi alkalom vitézségre. Lovaskatona sáncok között! Míg bajtársaim csatában (mutatta mozdulattal).</p>
<p class="rd">&#150; &#132;Vitézül verekedtek.&#148;</p>
<p class="rd">&#150; Igen, vitézül verekedtek, addig mink lovasok, ostromolt várban. (Itt a hüvelykujját a zápfogai közé szorította, pöfékelést jelezve.)</p>
<p class="rd">&#150; &#132;Pipázhattak.&#148;</p>
<p class="rd">&#150; Igenis, pipáztunk.</p>
<p class="rd">Itt ismét kölcsönös derültségnek engedénk helyet mind a ketten. Én újra felszólítottam a látogatómat, hogy beszéljünk németül, így könnyebben fog menni; de õ azt felelte, hogy &#132;muszáj!&#148; &#150; No, ha már ezt a <i>magyar</i> szót is ismeri, akkor csakugyan meg kell lenni.</p>
<p class="rd">&#150; Igen. Nekem muszáj magyarul beszélni. Legmagasabb parancsolat.</p>
<p class="rd">&#150; Legmagasabb?</p>
<p class="rd">Ekkor megfogta a kabátom leffentyûjét a két ujjával.</p>
<p class="rd">&#150; Ahán! Kit tud ön legnagyobb zsarnoknak a világon?</p>
<p class="rd">&#150; Siracusai Dionisost.</p>
<p class="rd">&#150; Ahahá! Ifjú vér! Ez az!</p>
<p class="rd">S a mutatóujjával a baloldali negyedik és ötödik oldalbordája közé bökött.</p>
<p class="rd">&#150; A szív?</p>
<p class="rd">&#150; Az ám. A szív. Legnagyobb zsarnok. Parancsolja nekem, hogy magyarul tanuljak.</p>
<p class="rd">&#150; Tehát szerelmesek vagyunk?</p>
<p class="rd">Egy mozdulat a tenyér élével végig az áll alatt, volt a válasz.</p>
<p class="rd">&#150; Nyakig?</p>
<p class="rd">&#150; Nem. Fülig.</p>
<p class="rd">&#150; Egy szép magyar hölgybe?</p>
<p class="rd">A csíptetõre fogott három ujj az összecsücsörített ajkhoz emelve, magyarázá, hogy &#132;nagyon szép!&#148;</p>
<p class="rd">Azután a szétterjesztett tenyér az arcon végighúzva s az áll alatt összecsukva erõsíté, hogy:</p>
<p class="rd">&#150; Fiatal és bájos.</p>
<p class="rd">A két tenyér a derékra szorítva:</p>
<p class="rd">&#150; Karcsú, mint a liliomszál.</p>
<p class="rd">A szemrõl kipattanó két ujj:</p>
<p class="rd">&#150; És minõ szemek!</p>
<p class="rd">Végre egy általános keresztbevetése s gyorsan szétcsapása a karoknak.</p>
<p class="rd">&#150; Egyszóval: elragadó szépség. &#150; Gratulálok hozzá!</p>
<p class="rd">&#150; Lehet.</p>
<p class="rd">&#150; Az érzelem természetesen viszonoztatik.</p>
<p class="rd">&#150; Ohó! (Most már a kardmarkolathoz kapott.)</p>
<p class="rd">&#150; Kérem, nem tettem kérdõjelt a mondatomhoz.</p>
<p class="rd">&#150; Természetes.</p>
<p class="rd">Aztán elhallgatott, a kemény kravátliját igazgatta. Úgy láttam, hogy kívánja a továbbkérdezõsködést.</p>
<p class="rd">&#150; Kisasszony?</p>
<p class="rd">&#150; Óh, nem.</p>
<p class="rd">&#150; Tehát özvegy nõ?</p>
<p class="rd">&#150; Ah, nem.</p>
<p class="rd">&#150; Csak nem asszonyság?</p>
<p class="rd">&#150; Nana! Hogy gondolja ezt?</p>
<p class="rd">&#150; Hát ugyan micsoda akkor?</p>
<p class="rd">&#150; Asszonyság, akinek férje van, de nincs.</p>
<p class="rd">&#150; Ahá! Elvált nõ?</p>
<p class="rd">&#150; Igen. Szétvált. (Mutatta két kézzel, hogy szét vannak választva.)</p>
<p class="rd">&#150; Akkor ez egészen törvényes viszony.</p>
<p class="rd">Erre az én dragonyos hadnagyom felállt a székérõl, egész tisztelgési pozitúrába tette magát elõttem. Én is felálltam.</p>
<p class="rd">&#150; Asszonyság kívánja, hogy ön legyen neki&#133;</p>
<p class="rd">Itt nem jutott eszébe a szó. A jobb keze három elsõ ujját a feje fölé emelte, mint aki esküszik. Megértettem.</p>
<p class="rd">&#150; Esketési tanúja?</p>
<p class="rd">&#150; Nem azt mondta. Más szót mondott. &#150; Násznagya?</p>
<p class="rd">&#150; Az, az! Násznagy! Hogy elfelejtettem. Pedig &#132;hadnagy&#148; szórul eszembe juthatna.</p>
<p class="rd">&#150; Ismerõsöm nekem az ön választottja?</p>
<p class="rd">&#150; Természetes. Ha csak az elsõ nevét megmondom, már emlékezni fog. &#150; Az &#132;Erzsike&#148;.</p>
<p class="rd">&#150; Ah! Az Erzsike?</p>
<p class="rd">&#150; Ah. Milyen vörös lett! Maga is volt bele szerelmes! Tudom. Megmondta nekem. Nohát lesz neki násznagya!</p>
<p class="rd">&#150; Készséggel.</p>
<p class="rd">&#150; Igazán?</p>
<p class="rd">&#150; Igen szívesen.</p>
<p class="rd">Akkor aztán kezet fogott velem mind a két kezével; megrázta a kezeimet, s egész kicsinyekké csinálta a szemeit az elragadtatástól. Azt hiszem meg is csókolt volna, de neki is nagy orra volt, nekem is, nem fértünk egymáshoz.</p>
<p class="rd">&#150; Hát megengedi, hogy behívjam a menyasszonyomat?</p>
<p class="rd">&#150; Honnan?</p>
<p class="rd">&#150; Odakinn vár.</p>
<p class="rd">&#150; Csak nem a lépcsõházban?</p>
<p class="rd">&#150; De igen. A lépcsõházban. Nem akart addig bejönni, míg nem bizonyos, hogy ön násznagya lesz. Szégyenli magát.</p>
<p class="rd">Én rögtön kisiettem, hogy ajtót nyissak a tétovázó látogató elõtt.</p>
<p class="rd">Csakugyan az Erzsike volt.</p>
<p class="rd">Tél volt az idõ, mindenféle prémes öltözet volt rajta, kucsma a fején; igazi muszka nõnek tetszett.</p>
<p class="rd">Valósággal látszott az arcán valami negédeskedõ szégyenlõsség.</p>
<p class="rd">Nem tudtam elképzelni.</p>
<p class="rd">Hiszen láttam én már az õ arcát hasonló körülmények között. Bagotay Muki, Gyuricza Peti, Rengetegi Tihi után Klatopil Vencel valóságos &#132;fölfelé esés&#148;.</p>
<p class="rd">A võlegény azalatt a szobában maradt, amíg a hölgyet bevezettem.</p>
<p class="rd">Ott azután elébb engedelmet kért tõle, hogy kezet csókolhasson neki, azután bocsánatot kért éntõlem, hogy azt tette. S többé rá nem volt bírható, hogy helyet foglaljon, hanem állhatatosan megállta a helyét, annak a karszéknek a támlányára könyökölve, amelyben a hölgy ült.</p>
<p class="rd">&#150; Meg tudta ön érteni, amit az én vitézem magyarázott? &#150; kérdezé aztán Erzsike, amint az elsõ feszélyt levetkõzte. &#150; Képzelje, nekem lovagi szavát adta, hogy soha magyar emberrel más nyelven nem fog beszélni, mint magyarul. Elébb a privatdienerét kínozta agyon vele.</p>
<p class="rd">&#150; Ez igen dicséretes szándék. &#150; Ezt kellett rá felelnem.</p>
<p class="rd">&#150; Hanem már most hadd mondjam én el, hogy miért kellett nekem éppen önt kéretni fel arra az áldozatra, hogy násznagyom legyen.</p>
<p class="rd">Biztosítám felõle, hogy ez nekem nem áldozat, sõt élvezet.</p>
<p class="rd">&#150; A legutolsó találkozásunk után talán nem is várhatta ön azt, hogy még valamikor összejövünk az életben.</p>
<p class="rd">Én meghökkenve kaptam föl a fejemet.</p>
<p class="rd">&#150; Óh, &#132;e&#148; felõl beszélhetünk akármit. (Erzsike a võlegényére célzott.) Ez egy áldott jó fiú. Olyan, hogy kenyérre lehetne kenni. El lehet ez elõtt mindent mondani. Ön odáig tudja a történetemet, hogy én a forradalom után Bálványosival bujdokoltam egy ideig. Nem szeretném, ha valami könnyelmû félrecsapásnak tulajdonítaná ön, hogy azt az embert elhagytam. Képzelje ön, csakugyan arra az alacsonyságra vetemedett, amit úgy tudom, hogy említettem önnek, hogy a császári biztos elõtt elmondá az egész sürgönyvitel történetét, kitisztázva magát a hõstett vádja alól s engemet denunciálva vele. Elõttem azzal mentette magát, hogy neki szüksége volt magát purifikálni a direktorsági koncesszió elnyerése végett, nekem, mint asszonynak, nem fogják ezt a &#132;kis tréfát&#148; imputálni. Pedighát dehogy nem imputálták! Sõt nagyon is elõvettek, beidéztek, letartóztattak. Csak ennek a becsületes, jó fiúnak köszönhetem, hogy valami nagy baj nem ért. Ez fogta pártomat. Nála nélkül igazán olyan árát adhattam volna meg a hõsködésemnek, hogy megkeserülém. Ugyebár, Venca?</p>
<p class="rd">A fõhadnagy mutatá a tenyérmozdulatával, hogy hagyjuk már ezt az emléket továbbfutni.</p>
<p class="rd">&#150; Innen kezdõdik az ismeretségünk &#150; folytatá a hölgy. &#150; Ez talán kiment ön elõtt is, hogy én egy idegent, egy katonatisztet választottam jövendõbelimnek. Nagyon erõs okom volt elidegenedni az én hajdani hõs ideálomtól.</p>
<p class="rd">A szép hölgy, úgy látszott, hogy nem volt megelégedve a hatással, amit szemei rám gyakoroltak; legalább azt kell hinnem, hogy a következõ kommentárok nem annyira a võlegényének az örömére, mint az én felvilágosításomra lettek közrebocsátva.</p>
<p class="rd">&#150; De higgye el, egész komolyan mondom, hogy Klatopilt nemcsak hálából tüntetem ki, amiért engem igen nagy galibákból kiszabadított, és ami több, annak a Bramarbas-Bálványosinak minden további alkalmatlankodásaitól megmentett; de azért is, mert õ igazi becsülésre méltó jellem: tetõtõl talpig igazságszeretet, aki hazudni még tréfából sem szokott. Bátor és erõs lelkû, és amellett gyöngéd és érzékeny. Ura a kimondott szavának; azért a szavát könnyen oda nem adja. Valóságos eszményképe a férfinak.</p>
<p class="rd">Nekem egy plajbász volt a kezemben, elõttem egy üres papírlap. Az irón ezt találta írni a papírra:</p>
<p class="rd">&#132;Nro 4.&#148;</p>
<p class="rd">A hölgy elértette az abrakadabrát, s megcsóválta rá a fejét. Egy kicsit mosolygott is.</p>
<p class="rd">&#150; No, ez nem olyan, mint a többiek &#150; erõsködék &#150;, egészen ellentéte annak, amit a &#132;hódítók&#148; alatt szoktak érteni. &#150; Hihetetlennek fog látszani, ha elmondom, hogy három évig járt hozzám. Csaknem mindennapi látogatóm volt anélkül, hogy egy merész lépést, egy indítványozó szót megengedett volna magának. Mindennap újból fel kellett szólítanom, hogy foglaljon helyet, tegye le a sisakot a kezébõl, támassza a kardját a szögletbe, s Schiller verseinek az olvasásán túl sohasem ment a társalgásunk.</p>
<p class="rd">El kell ismernem, hogy ez csakugyan rendkívüli eset.</p>
<p class="rd">&#150; Én már gúnyolódtam is vele &#150; folytatá a csevegést a szép asszony. &#150; Tudja, én nem vagyok ahhoz szokva, hogy mikor nekem udvarol valaki, a Memnon szobrot utánozza, s ekkor bevallotta Klatopil egész õszintén, hogy õ &#132;fél éntõlem&#148;. &#150; &#132;Ha én olyan gyáva volnék a katonai pályán, amint vagyok kegyeddel szemközt, megérdemelném, hogy õfelsége rögtön elcsapjon a tisztikarából.&#148;</p>
<p class="rd">A fõhadnagy fejbólintással helyeslé emlékezetes szavainak idézését.</p>
<p class="rd">&#150; Utoljára is nekem kellett az õ kezét megkérnem &#150; folytatá Erzsike. &#150; Ugye barátom?</p>
<p class="rd">A võlegény rámondta, hogy valóban úgy volt.</p>
<p class="rd">&#150; Még akkor is szerénykedett. Alacsony rangjával mentegette magát. &#150; Meggondolási határidõt kért. No, nem igaz?</p>
<p class="rd">&#150; Ez igaz.</p>
<p class="rd">&#150; Nekem kellett a skrupulusait egyenként elenyésztetnem, míg végre határozott nyilatkozatra bírhattam, hogy nohát elvesz. Sohasem láttam én ilyen katonatisztet.</p>
<p class="rd">Erzsike vehette észre az arcomon, hogy hát mit törõdöm én mindezekkel. Én se nem kérdeztem, se nem bánom, akárhogy van az õ dolga.</p>
<p class="rd">&#150; Hát, lássa ön &#150; folytatá esedezésig menõ hangon &#150; én mindezeket nem azért mondtam ám el önnek, hogy mulatságot szerezzek vele, hanem azért, mert egy nagy kérésem van önhöz.</p>
<p class="rd">&#150; Azt már közölte velem a fõhadnagy úr.</p>
<p class="rd">&#150; Nem a násznagyság végett. Ez nem &#132;nagy&#148; kérelem. Ezt megteszi ön a szolgálója kedvéért is. Nagyobbat kérek annál. Azt akarom öntõl kérni, hogy legyen nekem gondnokom: törvényes gyámatyám.</p>
<p class="rd">&#150; Én? Kegyednek gyámatyja?</p>
<p class="rd">&#150; Ne tegyen olyan nagy hangsúlyt arra a szóra, hogy &#132;atya&#148;. Igaz, hogy ön csak négy évvel idõsebb, mint én.</p>
<p class="rd">&#150; Nem a magam minõségérõl beszélek, hanem a kegyedérõl. Férjes nõnek mire való a gyám?</p>
<p class="rd">&#150; Hát, teszem föl, ha a férjes nõ könnyelmûen kezeli a vagyonát.</p>
<p class="rd">&#150; Azt hiszi kegyed, hogy én valami nagy pénzügyi tekintély vagyok?</p>
<p class="rd">&#150; Csak egyet hiszek; azt, hogy ön nekem õszinte jó barátom. Egyetlen jó barátom a kerek földön; aki azért, ami szívességet tesz velem, nem kér, nem vár semmit. &#150; Ez már ki van próbálva. &#150; Azt hallotta ön &#150; s ha nem is hallotta volna, kitalálhatná magától is &#150;, hogy engem a rokonaim eltaszítottak maguktól. &#150; Eltagadják, hogy ismernek. Az anyám férjhez ment, s áttette a lakását Prágába. &#150; Akire csak rábízom magamat, mind azon van, hogy valamit elnyerjen tõlem: pénzt vagy annál is drágábbat. Aki csak hozzám szegõdik, az mind vagy szédelgõ, vagy csábító, vagy kerítõ. Magam pedig egy ostoba, könnyen hívõ teremtés vagyok, akinek sohasem fog benõni a fejelágya. Nekem kell egy olyan parancsolóra szert tennem, aki a tönkrejutástól megõrizzen és akinek a jóakaratában megnyugodjam. Hiszen kaphatnék én önnél tapasztaltabb gyámot is, csak a városi hivatalhoz kellene folyamodnom; de én senkinek a zsarnokságát nem tudnám eltûrni; &#150; az önét eltûröm. &#150; Ne hagyjon elpusztulni! Az Istenre kérem.</p>
<p class="rd">Meg kellett õt szánnom. Azon vettem észre, hogy a kezemet el hagytam fogatni.</p>
<p class="rd">Pedig ez bizony kényes helyzet, egy szépasszony gondnokának lenni. S még <i>milyen</i> szép asszonynak!</p>
<p class="rd">&#150; Hát nem bánom. Vegyük egész komolyan a dolgot. Ha fõhadnagy úr is beleegyezik?</p>
<p class="rd">Klatopil Vencel kinyilatkoztatá, hogy õneki etekintetben nincs saját akarata.</p>
<p class="rd">&#150; Térjünk a dolog érdemére. Meg van kegyednek még azon vagyona, ami a bécsi takarékpénztárban lett elhelyezve?</p>
<p class="rd">&#150; Megvan. S mihelyt ön hivatalos gondnokom lesz, kiveheti onnan, és áthelyezheti a pesti hazai takarékpénztárba.</p>
<p class="rd">&#150; Itt könnyebben lesz a kamatutalványozás évnegyedenkint. Kegyednek ebbõl a tiszteknél megkívánt biztosítékot is le kell tenni.</p>
<p class="rd">&#150; Igen. Hatezer forintot.</p>
<p class="rd">(Abban a korban csak annyi volt a fõhadnagyi ara biztosítéka.)</p>
<p class="rd">&#150; Ezt különben az atyai házra is be lehetne tábláztatni.</p>
<p class="rd">&#150; Ahogy ön jónak látja.</p>
<p class="rd">&#150; Azért gondoltam így, mert azt sejtem, hogy kegyed a házuk jövedelmébõl aligha lát valamit, s szeretném, ha a készpénzbõl minél többet megmenthetne.</p>
<p class="rd">&#150; Megmenthetnék? &#150; kérdezé Erzsike, nagy szemeket nyitva erre a szóra.</p>
<p class="rd">Én körülvakargattam a hajamat. (Még akkor sok volt.) Gyámapai kötelességem volt õszintén elmondani a nézeteimet. Végre megtaláltam a <i>formát</i> hozzá.</p>
<p class="rd">&#150; Hát, tudja, édes Erzsi nagysám &#150; igen tisztelt fõhadnagy úr &#150;, én már sok mindenféle csodát láttam életemben. Láttam féllábú balett-táncost, aki a legnehezebb piruetteket megcsinálta; láttam kéz nélküli festõt, aki a lábaival remekül mázolt arcképeket &#150;; láttam vak színészt, aki végigjátszotta Hamletet! &#150; hanem olyan lovassági fõhadnagyot, akinek adóssága ne lett volna &#150; még nem láttam soha.</p>
<p class="rd">Erre mind a ketten nagyszerû hahotában törtek ki!</p>
<p class="rd">&#150; Nem! Nem! &#150; kiáltott a võlegény. &#150; Bizonyára engem sem fognak pénzért mutogatni.</p>
<p class="rd">Én azután kértem, hogy ha már ennyire vagyunk a sincerisatióban, hát szíveskedjék mégis széket húzni ide az asztalhoz, és tegye le a kezébõl azt a szép sisakot az aranyfekete tolltarajjal, és beszéljünk számokban; kinek mennyivel tartozik?</p>
<p class="rd">Csinos kis összeg támadt belõle.</p>
<p class="rd">A võlegény bizton leolvashatta ábrázatomból, hogy ezt az árt sokallom egy fõhadnagyért; ennyiért Erzsike egy õrnagyot is találhatott volna. Sietett megértetni a dolgot.</p>
<p class="rd">&#150; Nem én magam csináltam ám ezt a rengeteg nagy adósságot, hanem volt egy jó pajtásom, fõhadnagy, gazdag, elõkelõ fiú. Az vett rá, hogy írjam rá nevemet a váltóira, mint jótálló. Még minorennis volt. Én csak írtam, írtam; mit tudtam, hogy mi az. Egyszer aztán, mikor szájáig ért a víz, az ifjú barátom fõbe lõtte magát. Az apja megtagadta a fizetést, a hitelezõket én örököltem utána. Azóta folyvást fizetek, de az adósság nem hogy fogyna, de egyre növekedik, s egyre szorosabbra tekerõdik a derekam körül a rettenetes boa <i>conscriptor.</i></p>
<p class="rd">&#150; Boa <i>conscriptor</i> ugye? <i>(összeíró</i> óriáskígyó.)</p>
<p class="rd">Ezen aztán mind a hárman nevettünk. Pedig tulajdonképpen nem volt biz ezen semmi nevetni való.</p>
<p class="rd">&#150; Summa summarum: Erzsi nagysámnak marad a võlegénye adósságainak tisztázása s a kaució letevése után még huszonötezer forintja.</p>
<p class="rd">&#150; Tudom. Éppen azért kérem önt, hogy legyen szigorú gondnokom, mert ha az én kezemben marad a pénz, akkor ennek öt esztendõ alatt vége lesz.</p>
<p class="rd">&#150; Csodálom, hogy eddig is eltartott.</p>
<p class="rd">&#150; Ez a csoda onnan ered, hogy a mama letiltotta a bécsi intézetnél letett összegemet, s a zár csak akkor szûnik meg, ha egy derék, rangbeli úrhoz férjhez megyek.</p>
<p class="rd">&#150; Ugyan takarékosan kell kegyednek gazdálkodni, hogy ennek az összegnek a kamataiból ki tudjon jönni.</p>
<p class="rd">&#150; Klatopilnak is van fizetése; aztán õ, mint lovassági tiszt, szállást &#132;in natura&#148; kap.</p>
<p class="rd">&#150; S kegyed meg fog férni azon az in natura tiszti szálláson.</p>
<p class="rd">&#150; Ön tudja jól, hogy én az ilyesmihez&#133; (Láttam, hogy azt akarja most mondani, hogy <i>&#132;hozzá vagyok szokva&#148;,</i> s furcsa képet csináltam hozzá. El is értette a pantomimiikámat, hogy a császári és királyi võlegény elõtt nem igen lesz alkalmatos az &#132;anno Rengetegi&#148; élményeket emlegetni, s mûvésznõi ügyességgel átcsapott a megkezdett markotányosnõi hencegésbõl a gyöngéd turbékolásba), hogy az igaz szerelem áldozatra képes.</p>
<p class="rd">S megigézõ mosollyal nyújtá kezét a võlegénynek. Amit az gyöngéd elragadtatással emelt ajkaihoz. Mint egy gerlepár.</p>
<p class="rd">&#150; Nemde Venca?</p>
<p class="rd">&#150; Igen, Eliza!</p>
<p class="rd">Nekem bizony semmi gyönyörûségem sem volt ebben az õ Rómeó és Júlia elõadásukban. Kedvem volt az elõadásukat kifütyölni.</p>
<p class="rd">&#150; Még egy kérdést, kedves gyermekeim, mielõtt az atyai áldásomat rátok adnám.</p>
<p class="rd">&#150; Tisztelt fõhadnagy úr, ahogy a curriculum vitae-jébõl megértettem, önt kezdetben papnak szánták és így ön valószínûleg katolikus.</p>
<p class="rd">Római katolikus.</p>
<p class="rd">&#150; Az alatt az idõköz alatt, amelyet ön a szemináriumban töltött, nem hallott volna olyasmit, hogy egy kálvinista asszonyt, akit a polgári törvényszék a férjétõl elválasztott, katolikus férfinak nõül venni nem szabad; mert az õ dogmája szerint a házasság sacramentum, amit a világi bíró föl nem oldhat.</p>
<p class="rd">A võlegény nagyot bámult erre a szóra.</p>
<p class="rd">&#150; Erre bizony egyikük sem gondolt.</p>
<p class="rd">Erzsike egyszerre baziliszk tekintetet vetett felém. Huh, hogy villámlott a tengerszemekben!</p>
<p class="rd">&#150; Hát ezen hogyan lehetne segíteni? &#150; kérdé tõlem a võlegény egész gyermeteg gyámoltalansággal.</p>
<p class="rd">&#150; Hát csak úgy, hogyha ön is kálvinistává lesz.</p>
<p class="rd">&#150; &#132;Kálvi&#133;?&#148; &#150; De már a szónak a végét&#133; &#132;nista&#148; az ajtón kívül mondta ki. Kapta a sisakját, senkitõl búcsút sem vett, úgy elszaladt. A Kálmán diák azt mondta, hogy még így svalizsért futni nem látott soha.</p>
<p class="rd">Az Erzsikét ott hagyta énrám. Borzasztó dühös volt a menyecske.</p>
<p class="rd">&#150; Ez magátul tiszta malícia volt! Így elkergetni a võlegényemet! Menjen! Hogyan csúffá tett most!</p>
<p class="rd">Én mentettem magamat, ahogy tudtam.</p>
<p class="rd">&#150; Ezt elébb-utóbb meg kellett neki tudni. A pap megtagadta volna az egyházi kihirdetést önöktõl.</p>
<p class="rd">&#150; Csak bízta volna ön ezt rám. Ha egyszer én az adósságait kifizettem volna, akkor már lovagias kötelessége lett volna azt az áldozatot meghozni értem; akkor már nem léphetett volna vissza.</p>
<p class="rd">Meg kellett magamat adnom; ez bizony nagy ügyetlenség volt tõlem. Kértem is nagyon bocsánatot. Sohasem cselekszem többet. A legközelebbi võlegényénél nem bánom, ha mahomedánus lesz is.</p>
<p class="rd">&#150; Magával nem lehet okosan beszélni. &#150; Node sebaj. Visszahozom én még ide Klatopil Vencelt.</p>
<p class="rd">Azzal nagy durcásan otthagyott.</p>
<p class="rd">Bántam is én. Nagy dolgom volt. Az újon érkezett elõfizetõk keresztkötéseire kellett írnom a címzeteket. Ez nem annyira ideális, mint inkább realisztikus foglalatosság; hozzászámítva, hogy még a címszalagok összecsirízelése is az én feladatom volt. A korrektúra ív is várt rám, rengeteg sok sajtóhibával. &#150; Hát bizony &#132;szegény az éklézsia: maga harangoz a pap&#148;. &#150; Üres óráimban pedig &#150; pihenésképpen &#150; a &#132;Magyar nábob&#148; regényemet írtam, aminek a fõalakjához a feleségem eIbeszélése után kaptam az eszmét.</p>
<p class="rd">Azután elmúlt egypár hét. Egy délután, amikor éppen azon gondolkoztam, hogy megcsináljam-e magam az olajlámpásomat, vagy megvárjam, amíg a Kálmán diák hazakerül a postáról, vagy a szobaleány a színházból, ahová a feleségem után elvitte a jelmezes kosarat; egyszerre erõs csengetés támad odakinn. Magamnak kellett kimennem az ajtót kinyitni.</p>
<p class="rd">Nagy meglepetésemre, Erzsikét láttam magam elõtt. Hozta karonfogva a fõhadnagyát.</p>
<p class="rd">Klatopil Vencel csupa szabadkozó nyájasság volt.</p>
<p class="rd">&#150; Megint itt vagyok, uram. Elfogtak, láncravertek. Kénytelen voltam kapitulálni.</p>
<p class="rd">Gondoltam. Mikor már a kiéheztetett várõrség a lóhúsra szorul.</p>
<p class="rd">&#150; Erõs ostrom volt&#133; Ilyen battériák! &#150; Nézze ön! &#150; Ezek a szemek! &#150; Congrév rakéta semmi ehhez képest! &#150; A csillagsánc be van véve!</p>
<p class="rd">&#150; Nagy tûz lehetett! Már az igaz.</p>
<p class="rd">&#150; És mármost újra kell önt kérnem, hogy legyen nekem tanúm.</p>
<p class="rd">&#150; Azaz, hogy a menyasszonyának.</p>
<p class="rd">&#150; Nem! Elébb nekem. &#150; Elébb velem kell eljönnie a paphoz, bejelenteni, hogy kitérek a katolikus hitbõl.</p>
<p class="rd">&#150; Tehát csakugyan.</p>
<p class="rd">&#150; Meggyõzõdtem.</p>
<p class="rd">&#150; Tessék helyet foglalni.</p>
<p class="rd">&#150; Teljesen meggyõzõdtem. Erzsike nagysám úgy tud kapacitálni, hogy nincs olyan misszionárius. Valóságos hittérítõ. (Gondolom én azt, hogyan tud az Erzsike <i>konvertálni.)</i></p>
<p class="rd">&#150; És ha mindjárt el kellene is kárhoznom, ha elveszteném is az öröküdvösséget, még azt is kész volnék feláldozni, ezekért a drága szép szemekért. Inkább a purgatóriumban égjek!</p>
<p class="rd">&#150; Nono, fõhadnagy úr! Ne mondjunk ilyen nagyokat.</p>
<p class="rd">&#150; De szavamra mondom. Kész volnék érte mohamedánná lenni!</p>
<p class="rd">Dejsz azt elhiszem.</p>
<p class="rd">&#150; Tehát fog ön tanúm lenni a papnál?</p>
<p class="rd">&#150; Bocsánat. Ez komoly dolog. Én a magam vallását éppen oly magasra becsülöm, mint más felekezetekét. Proselytacsináló azonban nem vagyok. Õszinte meggyõzõdésbõl akar ön kálvinistává lenni?</p>
<p class="rd">Erre a szóra elszörnyedten ugrott fel a helyébõl.</p>
<p class="rd">&#150; Kálvinistává? Dehogy akarok! Isten õrizz!</p>
<p class="rd">&#150; Hát micsoda?</p>
<p class="rd">&#150; Lutheránus akarok lenni.</p>
<p class="rd">&#150; Hisz az mindegy.</p>
<p class="rd">&#150; Ördögöt mindegy! Nálunk Leutomischlben azt tartják, hogy a kálvinisták Krisztus-tagadók.</p>
<p class="rd">&#150; Azt a menyasszonya megmondhatta volna önnek, hogy nem igaz.</p>
<p class="rd">Erre aztán Erzsike veté magát közbe. Olyan szépen könyörgött, hogy még ezt a kis szívességet ne tagadjam meg tõle. Klatopil csak így volt rávehetõ a konvertitaságra. Hogy a lutheránusoknak is kereszt van a templomukon; azok is ostyában veszik fel a Krisztus testét. Hogy itt nem kockáztat az ember annyit a mennybeli jussából; a fõhadparancsnokságnál sem veszik olyan rossz néven, mintha a &#132;kuruc&#148; kálvinisták közé lépne stb.</p>
<p class="rd">Az lett a vége, hogy nekem, a kálvinista presbiternek kellett a lutheránus egyház számára egy áttérõ lelket bevezetnem. Mégiscsak jó fiú lehettem én hajdanában, amíg a szívem így el nem kérgesedett.</p>
<p class="rd">Végre minden akadály le lett gyõzve. Én beváltam gyámatyának, Klatopil Vencel võlegénynek; Erzsike megkapta az excellenciás mamától (most már tábornokné volt) a felmentvényt a sequestrált tõkepénze fölötti szabad rendelkezésre; a biztosíték le lett téve, a boa conscriptorok jóllakatva, fixumfertig mehettünk az esküvõre.</p>
<p class="rd">A násznép állt a menyasszonyon és a võlegényen kívül még a két násznagyból; a võlegényé volt a zászlóaljparancsnok õrnagy és ennek a feleségébõl.</p>
<p class="rd">Itt valószínûleg mindenki azt fogja tõlem kérdezni, hogy hát a <i>másik</i> násznagynak a felesége miért nem volt ott.</p>
<p class="rd">Kényes kérdés! Sõt mondhatnám csiklandós!</p>
<p class="rd">Igen röviden végezhetnék vele azzal a válasszal, hogy a feleségem éppen akkor Szabadkán volt vendégszereplésen; meg volt õ is híva, de nem jöhetett.</p>
<p class="rd">Tudom, hogy ez a válasz tökéletlen. Mindenekelõtt egy axiómát kell felállítanom.</p>
<p class="rd">&#132;Tisztességes férjnek nem szabad <i>okot adni</i> a feleségének a féltékenységre; de <i>ok nélkül</i> féltékennyé tenni a feleségét; megint nem szabad.&#148;</p>
<p class="rd">Annyi szent igaz, hogy én az Erzsike nevét az asszonyom elõtt soha ki nem mondtam. (&#132;Papucshõs!&#148;) Volt-e róla tudomása, azt nem tudom. Sokkal büszkébb volt, mint hogy valaha mutatta volna.</p>
<p class="rd">Az Erzsikének arcképe is volt, s az ott volt az én íróasztalom fiókjában. Még akkor is ott volt, amikor már megnõsültem. S én nem mondhattam azt, hogy az <i>öreganyámnak</i> a képe, ha történetesen kézbe kerül. Hanem az történt, hogy mikor az orosz seregek betörtek az országba, én is, elõre látva az egyenlõtlen harc végét, fogtam a puskámat, felkötöttem a kardomat, nyakamba öltöttem a tarisznyámat, búcsút vettem a feleségemtõl, s mentem a Görgey táborát fölkeresni &#150; gyalog. Útközben találkoztam Nyáry Pállal. &#150; &#132;Hová ilyen fölpuskázva, Móric öcsém?&#148; &#150; Én tragikus pátosszal feleltem rá: &#150; &#132;Megyek meghalni a hazáért.&#148; &#150; &#132;Hát a tarisznyában mi van?&#148; &#150; &#132;Egy sonka.&#148; &#150; &#132;Nohát, mielõtt meghalnánk a hazáért, elõbb együk meg azt a sonkát.&#148; &#150; Azzal fölvett a szekerére. Rajta kívül még Patay József is a szekéren volt. (Két tagja a debreceni magyar kormánytanácsnak.) Én mégis szerettem volna tudni, hogy hová megyünk, amire Nyáry azt felelte: &#150; &#132;Hát, édes öcsém, ahogy a népdal mondja: <i>Szalad a kutya Szeged felé. Lóg a farka Buda felé&#148;.</i> A legfenyegetõbb halálvész között sem hagyta el a keserû iróniája. Így mentem Nyáryval együtt Szegedre. Egy hét múlva a feleségem is utánam jött. A szállásunkat rábízta a jó öreg Kovácsnéra. A derék komikai mûvésznõnek nem kellett félnie a kozákoktól. Amint aztán az oroszok megszállták Budapestet, s a szigorú rendelet kiadatott, hogy minden fegyvert, montúrt és magyar bankót beszolgáltassanak, mert akinél egy tiltott tárgyat, vagy egy forradalmi kiáltványt megtalálnak, haditörvényszék elé állíttatik s fõbe lövetik, akkor a jámbor megbízott mûvésznõ fogta az íróasztalom fiókjában talált összes cókmókot, azok között voltak Petõfinek a levelezései, Klapka levele, az egész forradalom alatt írt naplóm, számtalan érdekes adataival, s azokat mind bedobta a kemencébe, s befûtött velük. Ebben a nagy autodaféban hamvadt el az Erzsikének az arcképe is. Azt hiszem, hogy sejtettek valamit, de nem szóltak soha.</p>
<p class="rd">És eszerint én csak magamban voltam ott az Erzsikének az esküvõjén.</p>
<p class="rd">Az összejövetel az õ szállásán történt meg. Itt volt alkalmam megismerkedni a násznagytársammal, a dragonyos õrnaggyal. Igen derék, affábilis ember volt. Valóságos másolata egy igazi magyar vicispánnak. Csupa kordiális kedélyesség, joviális tréfa; az ember észre sem vette rajta, hogy katona. Pláne, hogy osztrák katona. Úgy szidta a &#132;Bach-huszárokat&#148;, mint a jégesõ. Ellenben a magyarokat dicsérte. Õ nem volt Temesvárban bezárva, mint a fõhadnagy; elõbb Olaszországban harcolt, azután került ide. A beszédét fûszerezte magyar mondásokkal, körmönfont kifejezésekkel. &#150; A feleségének is bemutatott. Az is tréfásan történt: &#132;az én házisárkányom&#148;. Pedig nem volt valami sárkányfajta. Kapitális derék asszonyság volt, élte javában. Igen csinos ábrázatú. Csak az az egy, hogy a beszédében nem ismerte a pontot, meg a pauzát. Elõttem az még elõny, mert én mindig úgy szerettem a hölgyeket mulattatni, hogy azok beszéljenek, én meg hallgassak. Amíg a menyasszony elõjött az öltözõbõl, azalatt engem megismertetett az ezredben szolgáló valamennyi nõs tisztnek a családi viszonyaival. Mikor aztán a menyasszony teljes menyegzõi díszben megjelent, kísérve a võlegényétõl, aki az egyik kezében a sisakját, a másikban egy óriási kaméliacsokrot tartott, akkor egész ünnepélyességgel ment végbe a kérõ- és kiadónásznagyok közötti formaszerû jegyzékváltás.</p>
<p class="rd">Az õrnagy azonban csak az én irányomban volt kedélyes táblabírói alak; a fõhadnaggyal szemben folyvást elöljáró maradt. Úgy kommandírozott neki, mintha most is lovon ülne s &#132;terepfutónak&#148; volna kiküldve. Az feszesen engedelmeskedett.</p>
<p class="rd">Rám egészen azt a benyomást tette a võlegény, mint mikor a svadrony élén ott ül a nyeregben a tiszt; kezdõdik az apró fegyvertûz, a puskagolyók elfüttyentenek a füle mellett, a granát prüszkölve vág le elõtte a földbe, s neki még csak a fejét sem szabad félrekapni; míg egyszer aztán felhangzik a szabadító vezényszó: &#132;Elõre! mars! mars! Kard-ki-kard! &#150; Rajta, rajta! &#150; Üsd, vágd!&#148; &#150; Mit is mondok? Dehogy &#132;üsd, vágd!&#148; &#150; &#132;Szorítsd hozzád: nem anyád!&#148;</p>
<p class="rd">Végre a kommandószóra eljutottunk az oltárig.</p>
<p class="rd">Ez is megtörtént. Férjhez adtam az Erzsikét.</p>
<p class="rd">Õ igen bátran viselte magát. Persze, már volt benne gyakorlata.</p>
<p class="rd">Hanem a võlegénynek minden mozdulatát úgy kellett vezényelni. Õ meg ehhez volt szokva. Alig bírta a kesztyût lehúzni a kezérõl. S erõvel jobb felõl akarta a menyasszonyát állítani; holott a pap azt kívánta, hogy balról bocsássa. S mikor vége volt a szertartásnak, olyanforma arckifejezéssel fordult a násznagyához, mint aminõ a halálraítélt delikvensé, aki már csak a legmagasabb kegyelemben bízik.</p>
<p class="rd">&#150; Minket <i>balkézre</i> eskettek meg.</p>
<p class="rd">&#150; Ne félj fiam &#150; biztatá õt a násznagya. &#150; Így szokták azt. Balfelõl áll a menyasszony; de azért a jobb kezeitek voltak egymásba téve.</p>
<p class="rd">&#150; Lehetetlen.</p>
<p class="rd">A jó Klatopil már azt sem tudta, hogy melyik a jobb, melyik a bal keze.</p>
<p class="rd">Hazatérett már aztán egy kocsin ültek &#150; a boldog menyasszony és a võlegénye.</p>
<p class="rd">Erzsike szállásán ott várta a násznépet a pompás lakoma. Fel volt terítve.</p>
<p class="rd">Mikor aztán a boldog férj felhozta a kedves életepárját közénk, akkor egyszerre levetette magát a pamlagra, s arcát a két tenyerébe takarva, elkezdett keservesen sírni.</p>
<p class="rd">Hát ilyen csodát még nem mutogattak, sem ingyen, sem pénzért. Hogy a võlegény fakadjon sírva az esküvõ után, s legényvoltának elvesztése fölött keserû könnyhullatásokban adózzék.</p>
<p class="rd">A két hölgy aztán két oldalt fogva, elkezdte kérlelni, vigasztalni, de õ csak nem bírta érzelmei kitörését visszafojtani. Az õrnagy is szépen biztatgatta: &#150; &#132;Ej, édes barátom. Nem kell azt olyan tragice venni. Lám én is átestem rajta. Lássa, milyen jól meg vagyok most a házisárkányommal.&#148; Ez sem volt balzsam a nagy fájdalmára. Utoljára aztán haragba jött az õrnagy: &#150; &#132;Ezer török koponya! Fõhadnagy úr! Fog ön nekünk itten produkciót tartani a magasabb érzékenységbõl! Bomba és granát. Ölelje meg mindjárt szépen a feleségét!&#148;</p>
<p class="rd">Az Erzsike mindig csak rám nézett, mintha könyörögne. Megszántam szegényt.</p>
<p class="rd">&#150; Fõhadnagy úr! &#150; mondék. &#150; Tanult ön angolul? Az új házas meg volt lepetve.</p>
<p class="rd">&#150; Igen.</p>
<p class="rd">&#150; Ollendorf nyelvtanából?</p>
<p class="rd">&#150; Hát igen.</p>
<p class="rd">&#150; Emlékezik a második gyakorlatra: <i>&#132;Miért sír a kapitány?&#148; &#150; &#132;Azért, mert az angolnak nincsen kenyere.&#148;</i> No, hát adjunk az angolnak kenyeret.</p>
<p class="rd">Erre mind valamennyien elnevették magukat. A barátom is.</p>
<p class="rd">S ezzel aztán vége lett a scenának. Asztalhoz ültünk, s a megkezdõdött vidám poharazás között sokat tréfáltunk afölött, hogy mily bolondos furcsa ötlet volt &#150; Ollendorftól azt kérdezni, hogy &#132;miért sír a kapitány?&#148;, s azzal válaszolni rá, hogy &#132;az angolnak nincs kenyere&#148;.</p>
<p class="rd">Maga ez a paradox kedélyállapot azonban megfejthetlen talány maradt elõttem.</p>
<p class="rd">Csak több év múlva akadtam rá az igazi nyitjára. Egészen más oka volt annak a sírásra, mint amire a grammaticus gondolt.</p>
<p><hr><p align=center><a href="jokai14.htm"><img src="bal.gif" alt="Vissza" width="31" height="31" border="0"></a><a href="index.htm"><img src="home.gif" alt="Kezdõlap" width="31" height="31" border="0"></a><a href="jokai16.htm"><img src="jobb.gif" alt="Elõre" width="31" height="31" border="0"></a></p>
</body>
</html>
