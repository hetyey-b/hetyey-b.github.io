<!DOCTYPE html PUBLIC "-//W3C//DTD XHTML 1.0 Strict//EN">
<html xmlns="http://www.w3.org/1999/xhtml" xml:lang="hu" lang="hu">
<head>
<meta http-equiv="Content-Type" content="text/html; charset=iso-8859-2">
<link rel="stylesheet" href="2.css" type="text/css">
<title>Jókai Mór: A tengerszemû hölgy</TITLE>
<LINK href="/vmek2/vmek.php3" type="text/css" rel=STYLESHEET>

</head>
<body link="#660000" aLink="#444444" vLink="#664422" bgColor="#ffffee" leftMargin="25" rightMargin="25"
text="#000000">

<p class="rd_fejezet"><a name="16"></a><span class="cim">XVI. FEJEZET <br><i>Katonadolog</i></span></p>
<p class="rd">Az idill nem soká tartott, csakhamar felváltotta az eposz.</p>
<p class="rd">A háború kiütött, de nem a fiatal házastársak, hanem az európai hatalmasságok között. Az én gyámoltjaimat ez csak annyiban érdekelte, hogy Klatopilt is mozgósították; a dragonyosezredével együtt vitték a keleti határszélre. Természetesen Erzsike is vele ment.</p>
<p class="rd">Hirtelen történt az eltávozásuk. Együtt jöttek el hozzám búcsúvételre. Klatopilnak az arca ragyogott az örömtõl, s ez visszfényét találta az asszonyság derült mosolyában. Háború lesz! A katonának most virágzik a búzája!</p>
<p class="rd">Az évnegyedenkint megküldendõ pénz végett múlhatatlan volt velem tudatni a tartózkodásuk helyét.</p>
<p class="rd">&#150; Címünk egyelõre: &#132;An Ihre hochwohlgeboren Frau Oberlieutenantin Elisabeth von Klatopil.&#148; Egyenlõre! Késõbb valószínûleg haladunk <i>alább</i> és <i>feljebb.</i></p>
<p class="rd">&#150; &#132;Alább&#148; a határ felé, és &#132;feljebb&#148; a ranglépcsõn? &#150; mondám én, kitalálva a feladott rebust.</p>
<p class="rd">Az én gyámfiam (öt évvel idõsebb, mint én) igen meg volt elégedve a helyes megfejtésemmel.</p>
<p class="rd">A legjobb kedvben távoztak el tõlem.</p>
<p class="rd">Én azután minden hónapban kaptam a gyámleányomtól levelet. De nincs az a lóugrással kombinált sakkfeladvány, amely az õ járás-kelésükkel kiállja a versenyt. Ma délnek, egy hónap múlva nyugotnak, aztán fel északnak, elõre-hátra, megint visszafelé, olyan ismeretlen falucskákban, hogy nagyítóüveggel kellett keresnem a helyet a térképen, utoljára átugrott a hadiszállás Moldovába, Oláhországba; körülugrálta Jassyt, Bukarestet, végigugrált a Pruth mellett, utoljára megállapodott Czernoviczban, míg onnan is tovább nem kelt Premyslbe, ahonnan aztán szerencsésen visszakerült, Stryn, Munkácson, Tokajon, Miskolcon, Kecskeméten, Kalocsán keresztül megint Budapestre.</p>
<p class="rd">Erzsike mindenütt vele járt hûségesen a férjével. Téli, nyári viszontagságokat, amikben az ilyen fegyveres kéjutazás ugyan bõvelkedik, együtt szenvedett át vele. Levelei, amelyeket ezalatt hozzám küldözött, maguk egy igen érdekes fejezetet képeznének a katonatiszti életbõl. <i>Opportunitási</i> okok tartóztatnak vissza azoknak közzétételétõl; még elriasztanám vele a fiatalságot (értem a nõnemen levõt) az Erzsike példájával.</p>
<p class="rd">Sokszor elgondolkoztam rajta, hogy ez az asszony mennyire megjósolta mindezeket magáról, mikor a komáromi sziget kis fakunyhójában egymás mellett ültünk; szalmás kunyhó, tehénistálló, ostromolt vár, kazamata boltja, komédiás konyhasátora, táborozó katona bivouacja &#150; mindenütt boldogít a szerelem; az édes illúzió tündérpalotát tud azokból elõvarázsolni. S a tábort járó tiszt nem lehet valami kellemes férj. Zaklatva bosszantva, elöljáróitól chikanálva, idõjárástól paskolva, ellenséggel farkasszemet nézve és soha rá nem eresztve; örök civódásban a barátságtalan lakossággal, rosszul látott vendég, akinek a nyakán nehéz kölönc a magával hordott feleség. És az mégis szerelemmel követi õt mindenfelé, s tûri a nehéz indulatait.</p>
<p class="rd">És õ ezt mind elõré megjósolta magának! Mi következik még?</p>
<p class="rd">Hanem az elõléptetési lajtorján nem történt semmi haladás. A legutolsó levél címe is így szólt: &#132;fõhadnagyné asszonyság&#148;. Mikor a nagy világháborúnak vége volt, mely annyi keserû kiábrándulást hagyott hátra, egy délután megint bekopogtat hozzám Klatopil Vencel fõhadnagy.</p>
<p class="rd">Nem volt már akkor Kálmán diákom. A &#132;Délibáb&#148; megbukott. Ahelyett a &#132;Vasárnapi Ujság&#148;-ot szerkesztettem, a lapon megnevezett szerkesztõ Pákh Albert helyett, aki Graefenbergben feküdt betegen. &#150; Új nevem volt: &#132;Kakas Márton&#148;. Hej, de népszerû voltam akkor! Voltak Kakas Márton pipák, tajtékból, cserépbõl, kakasfejû emberalakkal; a nemzet igazán <i>szájában</i> hordott, s ha nem is tömjénnel, de annál is becsesebb dohánnyal füstölte meg a bálványképemet. O tempi passati!</p>
<p class="rd">&#150; Ah, te vagy az, kamerad! (A lakodalom alkalmával bruderschaftot ittunk.)</p>
<p class="rd">&#150; Hát rám lehet ismerni még?</p>
<p class="rd">Az igaz, hogy a fizimiskája erõsen megváltozott. A hadjárat alatt meg lett engedve a tiszteknek, hogy a szabályzaton kívüli szakálleresztéseket produkáljanak. Vencelnek &#224; la Haynau szakálla volt, ami úgy eszközöltetik, hogy a bajuszhoz egy darab a kiborotvált szakállból hozzásodortatik, mintha a kettõ egy volna, ami az arcnak formidabilissá tételéhez nem kevéssel járul.</p>
<p class="rd">De még nevezetesebb korrektúra volt az arcán, hogy az orra egészen veres volt. Valóságos egy darab rubin.</p>
<p class="rd">Azon is kezdte, hogy a mutatóujját az orra hegyére tette. &#150; Látod-e ezt? &#150; Ez az egész akvizícióm a török-orosz háborúból. Ez a veres orr. A múlt télen a galíciai határon táborozva tettem rá szert egy kriminális muszka szélben, künn a mezõn egész éjjel. A porrá tört havat, mint megannyi varrótût vágta az arcunkba a szél. S még csak háttal se lehetett fordulni. Reggelre ilyen lett az orrom. Azon a héten húsz emberem megfagyott a nyeregben, fele a katonáimnak a lazaretumba került, tüdõgyulladásban, skorbutban, éhségtífuszban. A századomból nem hoztam többet haza negyven legénynél. &#150; És ezt a veres orrot mint trophaeumot.</p>
<p class="rd">Nekem egyaránt bajos volt, akár gratulálnom hozzá, akár sajnálkoznom rajta.</p>
<p class="rd">&#150; És bár legalább verekedtünk volna valahol! De végigjárni egy másfélesztendõs háborút, anélkül, hogy a kardomnak egyéb dolga lett volna, mint a szénarekvirálásnál a hencegõ parasztnak a hátára húzkodni a lapjával. Néha olyan közel álltunk az ellenséghez az elõörsön, hogy így nézhettünk egymásnak a szájába, s nem volt szabad egymásra rohannunk. Egyszer a törökkel álltunk szemközt, másszor a muszkával. Nekem mindegy lett volna, akármelyikre eresztenek, csak eresztettek volna. Nem! Mikor már azt hittem, hogy no, most kezdõdik a patália, megint csak &#132;hüvelybe a kardot!&#148; s megint odább masírozni. &#150; Inkább megtettem volna, hogy lóháton ostromlok sáncokat. &#150; Hát az az átkozott sok puliszka meg a kukoricamálé! Csakhogy az is volt! &#150; De mikor az sem volt. &#150; Lóhús! félig megsülve! &#150; Köszönöm szépen!</p>
<p class="rd">&#150; Node hála Istennek, vége van már &#150; vigasztalám én.</p>
<p class="rd">&#150; Vége bizony. De hát mit nyertem én vele?</p>
<p class="rd">Itt a gallérjára mutatott. Ott bizony még most is csak két csillag ragyogott.</p>
<p class="rd">&#150; Semmi avancement. Ott vagyok, ahol voltam. Pedig az õrnagyom kvietált; kénytelen volt vele, úgy tele lett minden tagja reumával. Helyébe avanszírozott az elsõ kapitány, annak a helyébe a másodkapitány. Ez a hely most üres. Én vagyok a legidõsebb fõhadnagy. De semmi szó rólam. &#150; Fõbe lõni való állapot.</p>
<p class="rd">Én komolyan intettem, hogy erre ne gondoljon. Vannak egyéb kötelességei is. Akinek olyan kedves felesége van.</p>
<p class="rd">&#150; Már az igaz, pajtáskám, hogy az egy angyal! Mit állt ki ez a nõ e keserves idõk alatt, arra én vissza sem merek gondolni. Mindenütt velem volt, nála nélkül talán elpusztultam volna. Pajtáskám, te azt nem is tudod, micsoda üdvösség az, mikor az ember a kegyetlen hózivatarban végezte a ronde-ot, s a kvártélyára visszavergõdött, ott találni egy tündért, aki egy pohár forró punccsal várja.</p>
<p class="rd">&#150; Tudom &#150; próbáltam.</p>
<p class="rd">&#150; A puncs soha el nem maradt. Ha aranyért volt kapható a rum, mégis megszerezte akárhonnan. Maga szánkára ült, s napijáróra elment a városba, hogy bevásárolja. Gyémántszívû asszony!&#150; És aztán még most is szeret. Dacára ennek a vörös orrnak is szeret. Azt mondja, hogy az nekem igen jól áll. Még az sem bántja, hogy most is csak fõhadnagynénak híják. Ha õ nem volna, rég golyót röpítettem volna az agyamba.</p>
<p class="rd">Én aztán igyekeztem õt megvigasztalni, hogy egy aktív szolgálatban levõ fõhadnagy többet ér a világ piacán, mint egy generális extra statum.</p>
<p class="rd">Azzal végezte, hogy meginvitált magához estélyre, egy pohár puncsra; mihelyt a szállása elfogadásra képessé lesz téve.</p>
<p class="rd">Nem mentem el.</p>
<p class="rd">Többször hítt levélben is, a felesége nevében is, sohasem mentem hozzájuk puncsra. Ha aztán összetalálkoztunk, találtam valami mentséget.</p>
<p class="rd">Egyszer azt mondtam, hogy a fejem fájt; másszor meg sürgõs dolgom akadt; &#150; <i>menmeg,</i> hogy váratlan vendégeim jöttek faluról stb.</p>
<p class="rd">Vencel barátom pedig mindannyiszor azzal a keserves felsóhajtással végezé:</p>
<p class="rd">&#150; &#132;Fõbe lövöm magamat! Még mindig semmi avancement.&#148;</p>
<p class="rd">Egyszer aztán én is meguntam a sok hazudozást, s megmondtam a barátomnak az igazat.</p>
<p class="rd">Azaz hogy &#150; álljunk meg csak! Ugyanis háromféle &#132;igaz&#148; van a világon.</p>
<p class="rd">Az egyik &#132;igaz&#148; az, ami a barátomnak tetszik, de nekem nem tetszik.</p>
<p class="rd">A másik &#132;igaz&#148; az, ami nekem tetszik, de a barátomnak nem tetszik.</p>
<p class="rd">A harmadik &#132;igaz&#148; pedig az, ami a barátomnak sem tetszik meg nekem sem tetszik, s amin aztán összeveszünk.</p>
<p class="rd">Hogy mindjárt a <i>harmadikat</i> illusztráljam, hát ez az lett volna, hogy &#132;édes kamerádom, az én házamnál alkotmányos rendszer áll fenn, a feleségem uralkodik, én pedig vagyok a &#187;felelõs&#171;. S hogy én minden héten eljárjak a te szépasszonyodhoz estélyre, erre a törvényjavaslatra nem kapom meg õfelségétõl a szentesítést.&#148;</p>
<p class="rd">Nohát ezt nem mondtam el neki.</p>
<p class="rd">A második lett volna az, hogy &#132;édes fõhadnagy, én egész más szférában élek, mint ti. Én végtelenül tisztelem a te társaságodat, de én a te kollégáiddal nem tudok mirõl diskurálni.&#148; Ezt sem mondtam el neki.</p>
<p class="rd">Hanem elmondtam azt a harmadik igazat, hogy &#132;Kedves Klatopil! Ha te meg akarod tudni az okát, hogy miért nem haladsz elõre a tiszti rangfokon, hát tudd meg. Azért, hogy <i>velem</i> barátkozol. Én ingrata persona vagyok a hatalmasok elõtt. Éppen tegnap tartott a lakásomon házmotozást a rendõrség; minden írott papirost, amit találtak, összepakoltak, elvitték; még a rámákból is kiszedték a képeket. S aztán Prottman fél napig vallatott, hogy mit tudok Kossuth proklamációjáról meg a dolláros bankjegyekrõl? Ha te énhozzám járogatsz, írdogálsz, pláne, ha még én is szüntelen ott mulatok a te katonatiszt barátaid közt, szentül azt hiszik, hogy te is benne vagy a konspirációban. Jó szerencse, hogy a meghívóleveleidet azonnal el szoktam égetni, különben most azokat is osztályozná Prottman.&#148;</p>
<p class="rd">Ez meghökkenté a barátomat.</p>
<p class="rd">&#150; Hiszen én csak egy pohár puncsra hívtalak.</p>
<p class="rd">&#150; Puncs ide, puncs oda. A policáj ezt &#132;puccs&#148;-nak olvassa. Aztán te neked magadnak is jobb lenne, ha felhagynál a puncsivással, mert attól lesz vörös az orrod.</p>
<p class="rd">(Nohát ez volt az az &#132;igaz&#148;, ami mindkettõnknek tetszett.)</p>
<p class="rd">&#150; Gondolod? Igazad van! Magam is úgy érzem, mikor egy pohár puncsot lenyeltem, mintha az orrom elkezdene egyszerre dimenziókban nyerni s világosságot sugárzana ki maga körül. Mától fogva nem iszom több puncsot. Szavamat adom. Hányadik van ma? Január 23? Jegyezd fel a naplódba. &#132;Január 23-án Klatopil Vencel fõhadnagy lekötötte nálam a lovagias szavát, hogy soha több puncsot nem fog inni.&#148;</p>
<p class="rd">Nem hagyott békét; amíg ezt be nem írtam a jegyzékkönyvembe.</p>
<p class="rd">&#150; Még többet: &#132;és semmiféle pálinkát, snapszot; sem bort, sem sört, egyszóval semmi spirituosumot.&#148;</p>
<p class="rd">Ezt mind protocollumba kellett vennem.</p>
<p class="rd">&#150; És már most esztendõ és egy nap múlva lásd meg az eredményt. Semmit többé, mint tiszta vizet.</p>
<p class="rd">Esztendeig csakugyan nem láttam aztán Kratopilt. Ezalatt az Erzsikérõl sem hallottam semmit.</p>
<p class="rd">Egyszer azonban megint csak beront hozzám a fõhadnagyom. Még mindig csak két csillag viselõje.</p>
<p class="rd">&#150; De már ez csakugyan fõbe lõni való állapot! Már megint praetereáltak! &#150; Már ezt nem tûrhettem tovább. Felmentem az ezredeshez: &#132;Uram, exellenz! Én már tizenkét éve szolgálok. Kötelességem híven teljesítem. Soha megdorgálva nem voltam. Értem a szabályzatot. A lovaglóiskolát vezetem. És mégis mellõzve vagyok. Kívánom tudni, hogy mi kifogás van ellenem.&#148;</p>
<p class="rd">&#150; No, ez férfias fellépés volt, kamerád.</p>
<p class="rd">&#150; És tudod, mi választ nyertem? &#150; Csakugyan teneked volt igazad.</p>
<p class="rd">&#150; A velem fenntartott gyanús ismeretség?</p>
<p class="rd">&#150; Óh, dehogy! Ki az ördög törõdik a ti policájotok fecsegéseivel? Nem te! Hanem ez a vörös orr! Ez itt ni! Ez áll az utamban.</p>
<p class="rd">S megcibálta mérgesen az útjában álló akadályt, mintha csak valami makacs remonda került volna a kezébe.</p>
<p class="rd">&#150; Nem értem.</p>
<p class="rd">&#150; Mindjárt megérted. &#150; Az ezredes egész nyíltsággal felelt meg az interpellációmra: &#150; &#132;Kedves Klatopil! Ön csakugyan a legjobb conduit-listával van ellátva, csupán csak az az egy hibája, ami súlyosan vet a latba a, hogy erõsen nekiadta magát az italnak.&#148; &#150; &#132;Mit? én? az italnak? hisz több esztendejénél, hogy nem iszom mást, mint vizet.&#148; &#150; &#132;Lehetetlen! &#150; kiált fel az ezredes &#150; hát az a veres orr?&#148; &#150; &#132;Ezt én a táborozás alatt szereztem magamnak.&#148; &#150; Az ezredes a fejét rázta hitetlenül. &#150; &#132;No, hát én be fogom excellenciádnak bizonyítani, hogy igazat mondok, van írásbeli bizonyítványom róla.&#148; &#150; &#132;No, arra kíváncsi vagyok.&#148; &#150; Ezzel egyenesen ide rohantam hozzád. Kedves barátom, instállak, kényszerítelek a mennybéli üdvösségedre, ha engem szeretsz, ha szeretted valaha Erzsikét, ha egy emberéletet meg akarsz menteni, add ide nekem azt a bizonyos jegyzõkönyvedet, amibe ezelõtt egy évvel beírtad azt az én lovagias szavamra tett fogadásomat, hadd mutatom meg az ezredesnek.</p>
<p class="rd">Én erõsen húzódoztam ettõl az indítványtól.</p>
<p class="rd">&#150; Kedves kamerádom. Nekem ebben a jegyzõkönyvben mindenféle kényes adataim vannak feljegyezve, amik éppenséggel nem arra valók, hogy azokat rajtam kívül más olvasgassa.</p>
<p class="rd">Azonban addig biztatott, hogy õ ezt a könyvecskét a kezébõl élve ki nem hagyja venni, csupán csak azt a lapot mutatja meg az elöljárónak, ami az õ szent fogadalmára vonatkozik, míg utoljára is kénytelen voltam azt neki rendelkezésére bocsátani. Ígérte, hogy egy óra múlva visszahozza.</p>
<p class="rd">Meg is tartotta a paroláját. Egy óra alatt visszakerült, átadta könyvecskémet, megölelt, kebléhez szorított.</p>
<p class="rd">&#150; Barátom boldoggá tettél. Célnál vagyok. Õexcellenciája, amint elolvasta a jegyzõkönyvedbe írott fogadást, akkorát kacagott, hogy megszámlálhattam, hogy négy foga van plombálva arannyal. &#150; Szent Isten! &#150; õ arannyal eszi az aranyat, én pedig csonttal rágom a csontot! &#150; Aztán, hogy magához tért a nevetésbõl, a vállamra ütött, s azt mondá: &#150; &#132;Fõhadnagy úr! Önnel csakugyan nagy méltatlanság történt; ön nem iszákos, tévedés volt a dologban. Ennek reparáltatni kell! Mostmár szavamat adom önnek, hogy a legközelebbi avancementnál megkapja ön a harmadik csillagot.&#148;</p>
<p class="rd">Az én barátomat már ez az ígéret is a hetedik égbe emelte. A remény visszaadta neki az életkedvet.</p>
<p class="rd">Hát ez a katonaélet speciálitása.</p>
<p class="rd">Ebbõl az örömbõl mi fakó civilisták nem kapunk: &#150; Kivált holmi jámbor poéta! Annak csak egy csillaga van. Az is a feje fölött magasan. Ha elérheti, megfoghatja, az övé; &#150; ha maga el nem éri: mástól meg nem kapja.</p>
<p><hr><p align=center><a href="jokai15.htm"><img src="bal.gif" alt="Vissza" width="31" height="31" border="0"></a><a href="index.htm"><img src="home.gif" alt="Kezdõlap" width="31" height="31" border="0"></a><a href="jokai17.htm"><img src="jobb.gif" alt="Elõre" width="31" height="31" border="0"></a></p>
</body>
</html>
