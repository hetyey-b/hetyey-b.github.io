<!DOCTYPE html PUBLIC "-//W3C//DTD XHTML 1.0 Strict//EN">
<html xmlns="http://www.w3.org/1999/xhtml" xml:lang="hu" lang="hu">
<head>
<meta http-equiv="Content-Type" content="text/html; charset=iso-8859-2">
<link rel="stylesheet" href="2.css" type="text/css">
<title>Jókai Mór: A tengerszemû hölgy</TITLE>
<LINK href="/vmek2/vmek.php3" type="text/css" rel=STYLESHEET>

</head>
<body link="#660000" aLink="#444444" vLink="#664422" bgColor="#ffffee" leftMargin="25" rightMargin="25"
text="#000000">

<p class="rd_fejezet"><a name="5"></a><span class="cim">V. FEJEZET <br><i>Olympi harc</i></span></p>
<p class="rd">Ha Homernak elnézi a világ, hogy egy olyan hiábavalóságról hõskölteményt írt, mint a szép asszony köténye miatt támadt trójai háború, akkor ráadásul még ezt a mi olympi harcunkat is csak vegye be, mert ennek legalább olyan célja volt, amely megérdemelte a küzdelmet.</p>
<p class="rd">Gyönyörû kis társaság volt az, mely az &#132;én idõmben&#148; a &#132;közvélemény asztalát&#148; délutánonként körülülte. Csupa fiatal írók. <i>Pálffy</i> Albert, <i>Bérczy</i> Károly, <i>Pákh</i> Albert, <i>Obernyik, Lisznyai</i> Kálmán, <i>Degré</i> Alajos; &#150; néha, Pestre vetõdtében, <i>Tompa</i> Mihály, aztán <i>Irinyi</i> József, a &#132;Külföld&#148; vezércikkírója, <i>Emõdy</i> Dániel, a &#132;Belföld&#148; vezetõje a &#132;Pesti Hírlap&#148;-nál, <i>Királyi</i> Pál, a &#132;Jelenkor&#148; fõmunkatársa. No meg a groteszk humor képviselõje, <i>Lauka</i> Guszti. Mindmegannyi &#132;név&#148;. De legismeretesebb valamennyi között <i>Petõfié. &#150; Az</i> õ bevezetése mellett nekem is szorítottak helyet a &#132;közvélemény asztalánál&#148;. Így hítták a Pilvax kávéházban, a pénztár közelében levõ hosszú asztalt.</p>
<p class="rd">&#150; &#132;Ez az igazi <i>francia.&#148; &#150;</i> E szóval mutatott be Petõfi az ifjú seregnek. &#150; Ez volt a lehetõ legnagyobb magasztalás abban az idõben. Franciaország felé volt fordulva minden szabadságvágyó nemzetnek az arca; onnan várták egy új korszak hajnalhasadását. Francia könyveket olvastunk, Lamartine Girondisták története, Tocqueville Democratiája volt a bibliánk. &#150; Petõfi Bérangert imádta, én Hugo Victorban találtam eszményképemet. Pálffy Albert volt a Sue Jenõnk, Degré a Paul de Kockunk, Irinyi Józsi a Girardin Emilünk, Pákh Albert a Jules Janinunk. &#150; S az iskola könnyen veszedelmessé válhatott volna az adeptusokra nézve, ha szerencsére hozzá nem járult volna az új, eddig még járatlan irány, az irodalom népiessége. &#150; Ezideig az volt a magyar író feladata, hogy valami olyan stílusban írjon, amely a közélet nyelvétõl dicséretesen különbözik. A mi csoportunk indította meg azt az eszmét, hogy a magyar írónak éppen azt a szófûzést, eszmejárást, szólásmódot kell érvényre juttatni a költészetben, amit a mindennapi életben használnak, sõt magát az eszményi szépet, a költészetet, a népéletbõl kell kifejleszteni.</p>
<p class="rd">Hatalmas elõharcosa volt ez iránynak <i>Szigligeti,</i> ki &#132;Szökött katoná&#148;-jával a magyar népszínmûvet diadalmasan vezette be a színpadra. (Õ sem kapta meg a mûvével a 100 aranyas akadémiai jutalmat, valami &#132;Kalandor&#148; címûnek ítélték oda, a darab megbukott, a szerzõje nevét elfeledtem.) Szigligeti azonban nem járt közénk, õ már akkor négygyermekes családapa volt, az újszülöttének én voltam a keresztapja, õnála laktam, valóságos második otthonom volt a családjánál.</p>
<p class="rd">Szintén a magunk táborához kell számítanom <i>Czakó</i> Zsigmondot, ki a modern drámát honosította meg a színpadon, szenzációs sikerrel; és végül <i>Csengery</i> Antalt, a &#132;Pesti Hírlap&#148; szerkesztõjét, ki maga nem írt ugyan szépirodalmi mûveket, de magas mûveltséggel és általános irodalomismerettel bírva, egész csoportunkra jótékony befolyást gyakorolt.</p>
<p class="rd">Biztatva, buzdítva, velünk tartott az öregek közül <i>Vörösmarty</i> és <i>Bajza,</i> de különösen <i>Nagy</i> Ignác, akire most is olyan édesdeden emlékezem vissza. Õ volt a &#132;Budapesti rejtelmek&#148; szerzõje.</p>
<p class="rd">Testben megbénult már. Ritkán lehetett látni az utcán, neje által karon vezetve. Egész nap otthon ült az íróasztala mellett, és írta azokat az élethû rajzokat a budapesti kis világról, amelyek olyan derült kedélyrõl tanúskodnak. Akkor láttam elõször, amikor hozzám izent, hogy a &#132;Hétköznapok&#148;-ról akar velem beszélni. Megdöbbentõ arc volt, sötétveres foltokkal, egész fel a túlmagas homlokáig, melynek fényes kopaszságát, simára kent fekete paróka szakította félbe. Hozzá egy elképzelhetetlen nagyságú veres orr,<a name="note1" href="#ref1"><font size=-1><sup>[1]</sup></font></a> de amelyen nem ért rá az ember elálmélkodni, annyira megigézte az a széjjelkancsalító szempár, melyek közül az egyenesen ránk nézõ egészen kõmerevnek látszott. &#150; A hangja pedig hasonlított egy beteg gyermekéhez. És ezen visszataszító külsõ alatt élt a legnemesebb lélek, e béna testben a legerélyesebb jellem. Jóságosabb tekintet idegen arcról nem nézett rám soha, mint e hal-merev szemekbõl. S az a beteg hang hirdette nekem a legelsõ örömhírt. &#150; Az õ ajánlatára elfogadja Hartleben az elsõ regényemet kiadásra, s ád nekem érte háromszázhatvan ezüst forintokat. &#150; Az akkor &#150; és nekem &#150; egy egész kapitális volt! &#150; nem kellett többé az ügyvédi irodában körmölnöm naphosszant, hat forint havidíjért.</p>
<p class="rd">Még tovább is kiterjedt rám atyai gondossága. Beajánlott Frankenburghoz színházi bírálónak. Az &#132;Életképek&#148; szerkesztõje éppen akkor megvált a színbírálójától (aki kegyetlenül bánt a mûvészekkel), s kapott az új munkatárson. Jutalmul ígértetett egy szabad zártszék és tíz forint hópénz. &#150; Énnekem azonban az elsõ héten már kitelt az esztendõm. Hogy jóvá tegyem azt a vétket, amit az elõdöm elkövetett, én meg úgy feldicsértem valamennyi mûvészt, ahogy csak a lelkesedésem diktálta. És mondhatom, hogy szívem szerint írtam. Akkor láttam életemben elõször balettet. Szentül azt tartottam, hogy mély hálával tartozom annak a jeles hölgynek, aki termetének bájait ily szabadelvû nyíltsággal közszemlére bocsátja. No iszen lett nekem ezért mit hallgatnom Frankenburgtól. &#132;Bájos szilfid! Az ám! Gólya!&#148; Ez még hagyján. De a &#132;Londoni koldusok&#148;-ban meg <i>Szilágyi</i> Lillát magasztaltam fel Smike szerepében, azt írtam róla, hogy <i>&#132;szeretetreméltó csemete&#148;.</i> S fényes jövendõt jósoltam neki a mûvészi pályán.</p>
<p class="rd">&#150; &#132;Hagyd ott, ahol találtad! <i>Hiszen nincs neki szíve!&#148; &#150;</i> mondá a szerkesztõ.</p>
<p class="rd"><i>&#150; &#132;Hát majd lesz neki!&#148; &#150;</i> feleltem rá.</p>
<p class="rd">&#150; <i>&#132;De belõled nem lesz kritikus.&#148;</i></p>
<p class="rd">És így én Szilágyi Lilla miatt lemaradtam a kritikai pályáról, pedig nekem volt igazam, õ csakugyan híres mûvésznõ lett: <i>&#132;Bulyovszkyné&#148;.</i> De már most áldom a sorsot, hogy így következett. Rettenetes gondolat! Ha én most valami <i>hírhedett kritikus</i> volnék!</p>
<p class="rd">Néhány nap múlva azonban új pályakör nyílt elõttem; Királyi Pál felszólított, hogy nem állnék-e be a &#132;Jelenkor&#148;-hoz újdondásznak? (Pákh Albert csinálta e szót: hadd maradjon, amíg benne tart.) Fizetés harmincöt forint havonkint. Hogyne fogadtam volna el! Az újdonságírás nagyon háladatos feladat volt akkoriban. Hetenkint háromszor jelent meg a lap; manapság egy huszonnégy óra alatt több gyilkosság, önkivégzés és betörés történik, mint akkor egész esztendõben.</p>
<p class="rd">De volt is akkor tekintélye az újdonságírónak! Példával bizonyítom.</p>
<p class="rd">Mint már említém, Szigligetiéknél laktam. A nyáron együtt fogadtunk ki egy Síp utcai, újdonatúj házban egy szállást, s ott volt nekem egy szobám, a lépcsõre kijárattal. A mellettünk levõ szállás még üres volt; Szigligetiék nyáron át a budai Városmajorban tanyáztak. Így én egyes-egyedül laktam az új ház egész elsõ emeletén, ami nekem nagyon tetszett: háborítatlanul lehetett dolgoznom. &#150; Õsszel aztán Szigligetiék bejöttek, a mellettünk levõ szállásba is beköltözött az új lakó.</p>
<p class="rd">Mindjárt az elsõ éjszaka elszörnyedve tudtam meg, hogy kivel kerültem egy födél alá. Az egy virágoskert tulajdonosnéja volt, összekötve tánciskolával. Minõ délutánok! Minõ éjszakák!</p>
<p class="rd">Ezt én nem állhattam ki sokáig; felszólítottam Szigligetit, hogy lépjen fel erélyesen a hatóságnál.</p>
<p class="rd">Szigligeti maga is osztotta felháborodásomat, s azonnal sietett a városkapitányhoz panaszt tenni.</p>
<p class="rd">&#150; Uram! Az én szomszédságomban egy virágoskert tulajdonosa telepedett le.</p>
<p class="rd">&#150; Azt hiszem, a virágnak is kell valahol nyílni.</p>
<p class="rd">&#150; De azok egész éjjel táncolnak.</p>
<p class="rd">&#150; Azzal pedig senkinek sem vétenek.</p>
<p class="rd">&#150; De tánc után pihennek is.</p>
<p class="rd">&#150; Az meg természetes dolog.</p>
<p class="rd">&#150; De igen nagy lármával pihennek!</p>
<p class="rd">A városkapitány félvállról vette a dolgot, hogy õ ezen nem segíthet, bajos dolog beavatkozni, nem tartozik az õ hatásköréhez, et caetera.</p>
<p class="rd">Hanem amint végül azt mondá Szigligeti:</p>
<p class="rd">&#150; Az én lakóm, a <i>&#132;Jelenkor újdondásza&#148;</i> egész éjeken át nem tud miattuk aludni &#150; akkor egyszerre ugrott a székérõl a városkapitány, futtatá a biztosait s másnapra át lett a virágoskert költöztetve &#150; más melegágyba.</p>
<p class="rd">Ilyen hatalmasság volt akkoriban egy újdondász.</p>
<p class="rd">Ez volt a tábornak az artilleriája. S ilyenek voltunk hárman, akik puskáztunk: Petõfi a &#132;Pesti Divatlap&#148;-nál, Pákh Albert a &#132;Pesti Hírlap&#148;-nál, magam a &#132;Jelenkor&#148;-nál.</p>
<p class="rd">De hát mire való volt ez a tábor? Azt is elmondom.</p>
<p class="rd">Volt egy ellentábor. Az pedig állt a &#132;pecsovics&#148; lapok munkatársaiból. Ha nekünk voltak költõink, azoknak voltak kritikusaik. Irályban, eszmejárásban, etikában, politikai hitvallásban egyaránt ellentéte volt a &#132;Gyülde&#148; hada a mi &#132;közvélemény asztalunk&#148;-nak. Mi voltunk a radikálisok, a demokraták, a liberálisok, az újítók: azok voltak a konzervatívok, a feudálisok, a maradiak; mi a nép nyelvét használtuk költészetre, azok a szalonok nyelvét gorombáskodásra. Volt egy szépirodalmi lapjuk: a &#132;Honderû&#148;, annak a szerkesztõje Petrichevich Horváth Lázár. Ez volt a fõvezére az ellentábornak. Egy zseniális bonviván, alakra furcsa; törpe és púpos, vállhoz nõtt fejjel, melynek hátrafelé hegyesült a tarkója; szatír kifejezésû arccal, térdig érõ karokkal, és amellett a tökéletes gentleman hódító applombjával.</p>
<p class="rd">Volt egy látszólagos elõnye fölöttünk: az, hogy a félvilágot beutazta, s a magas köröknek és a külföldnek kiváló celebritásairól, mint jó pajtásokról beszélhetett. Otthon volt a mágnási kaszinóban, a turfot ismerte, a fõúri családokban létrejövendõ házasságokat elõre jelezni tudta, s a divatról igen szakavatott ismertetéseket közölt. Aztán elegáns szállást tartott; matinéket adott s azokon az arisztokrácia &#132;arany fiatalságát&#148; érintkezésbe hozta a mûvészi körök ünnepeltjeivel. És amellett maga körül gyûjté az írók közül azokat az érvényre jutni nem tudó féltehetségeket, akik kínnal faragják verseiket, reminiszcenciákból tengõdnek, idegen fénybõl kölcsönzik a sugaracskáikat, bukott drámák írói, kritikusokká ecetesedve; irigyei mindennek, ami eredeti. Ezekhez még egy importált &#132;didaszkália&#148; író, egy &#132;ffy&#148; ragasztékkal megmagyarosított nevû indigena.</p>
<p class="rd">Az volt aztán a hadjárat! Mintha sejtette volna mindenki, hogy ez az elõharc az ó és az új világ között, melynek csak az egyik fél megsemmisülésével lehet bevégzõdni.</p>
<p class="rd">Döntõ csapás volt az ellenfélre Szigligeti vígjátéka, melynek fõalakja egy paszkvillíró, akit Egressy Gábor maszkban, beszédmodorban, taglejtésben tökéletes Horváth Lazinak mutatott be. A darabnak roppant hatása volt: a közönség tombolt, s maga Horváth Lazi, a proszceniumpáholyban, a két hosszú karját kinyújtva tapsolt legjobban a jól talált képmásának. (Másnap betiltották a darabot.)</p>
<p class="rd">Végre oly elkeseredetté vált az írói harc, hogy Horváth Lazi kifogyott a mûszavakból s a &#132;Pesti Divatlap&#148;-ot szerkesztõjével, íróival együtt e klasszikus címmel tisztelé meg, Adelung szerint: &#132;ein Lumpengesindel von Gemeinheiten!&#148;</p>
<p class="rd">Ezért aztán Vahot Imrének, mint szerkesztõnek, fegyveres elégtételt kellett kérni a &#132;Honderû&#148; szerkesztõjétõl. Pisztolyra verekedtek, s mind a ketten igen bátran viselték magukat. Vahot lõtt elõször és nem talált, ekkor Horváth Lazi azt mondá: &#132;te engem <i>púposnak</i> csúfolsz: &#150; most én ellõhetném a lábadat, s aztán én csúfolhatnálak, hogy <i>te sánta!&#148;</i> S ezzel kilõtte a levegõbe a pisztolyát.</p>
<p class="rd">Kevésbé simán folyott le az Irinyi József és Vida közötti párbaj, mely a szabadelvû és a konzervatív lapok polémiáit befejezte. Itt Irinyinek a golyója átfúrta Vidának a karját.</p>
<p class="rd">Hanem ezekkel a párbajokkal aztán vége volt az egész hadjáratnak. Ahogy a magánéletben el kell hallgatni annak a sérelmes ügynek, mely párbajjal el lett intézve; úgy a hírlapokban is félre kell tenni az odiosus témát. A szerkesztõk kezet fogtak, kibékültek.</p>
<p class="rd">Ennek aztán az lett a következése, hogy Petõfi maga körül gyûjté a &#132;közvélemény asztalának&#148; matadorait s egy nyilatkozatot íratott velük alá, melyben kötelezik magukat mindannyian, hogy egyetlenegy akkor létezõ magyar lapba sem fognak egy betût sem írni, hanem alapítanak egy saját orgánumot s abba dolgoznak. Tízen írtuk alá a pronunciamentot. Innen maradt fenn a <i>&#132;tízek társaságának&#148;</i> a neve.</p>
<p class="rd">Ez a sztrájk veszedelmesen hatott a belletristikus lapokra. A tíz legszorgalmasabb fiatal munkatárs absztinenciája leapasztá a közönséget. A vén írókkal nem lehetett õket pótolni; mert ezek csak ígérnek, de nem adnak, s aztán nagyon magasra tartják a szolgálatukat.</p>
<p class="rd">Ellenben mi tízek is tétlenségre voltunk kárhoztatva: mert a helytartótanács nem adott &#132;koncessziót&#148; új lapra. Ha annyi lap lenne, ki gyõzné cenzorral? Protekciónk nem volt.</p>
<p class="rd">Végre Frankenburg volt az a bölcs, aki megtalálta az &#132;et capram et caulis&#148; helyes megoldását. Azt mondta: &#132;nektek lap kell, nekem munkatárs kell; hát itt van az én lapom, lépjetek bele&#148;.</p>
<p class="rd">Az ajánlat el lett fogadva: a tízek (Obernyik kivételével, aki Vahothoz ment) átvették az &#132;Életképek&#148;-et, s a kiadó, Heckenast Gusztáv engem bízott meg a szerkesztõséggel. Frankenburgot felvitték Bécsbe, a magyar udvari kancelláriához.</p>
<p class="rd">Éppen huszonegy esztendõs voltam, midõn önálló szerkesztõvé lettem.</p>
<p class="rd">Ma is gyönyörrel veszem kezembe azt a három nagy kötetet, melyek a szerkesztésem alatti &#132;Életképek&#148; címet viselik. Minõ kincstár.</p>
<p class="rd">Itt vannak Petõfi legszebb költeményei, itt az új irodalmi csillag (nem! nap!) Arany János mûvei, Tompa Mihály, Gyulai Pál, Szász Károly, Lévay, Pálffy Albert, Lisznyai, Mentovich, Vasvári, Papp Gábor, Helfy Ignác, Lauka, Degré, Vajda János, Tóth Endre, Tóth Kálmán, Dobsa, Roboz, Ludasi Mór, Bozzai, Samarjay, Kolmár, Bulyovszky Gyula, Szendrei Júlia, Pákh Albert, Sarolta, csupa ifjú tûz, túlömlõ lelkesülés, igaz érzés, költészet; rajongás! Aztán magam is ott voltam. És mindannyiunk jelszava egy volt: &#132;Fel a magasba!&#148; &#132;Excelsior!&#148; Mellettünk a régi gárdának a java: Vörösmarty, Jósika, Frankenburg, Garay, Egressy Gábor, Bernát Gáspár, Antunovics, Adorján Boldizsár.</p>
<p class="rd">És még akkor mindaz fényes <i>remény</i> volt, ami most már csak borongó <i>emlékezet.</i> Maga a szabadság ritka drága gyémánt, akkor! ma már úttöltõ kavics, amin rajta járunk.</p>
<p class="rd">&#133;Tehát nem voltam már <i>zérus!</i> Voltam már <i>valaki.</i> És azon fölül még <i>&#132;valami&#148;</i> is voltam. Ez idõközben letettem az ügyvédi vizsgát és voltam <i>&#132;okleveles köz- és váltóügyvéd&#148;.</i></p>
<p class="rd">A diplomám nem volt ugyan <i>&#132;praeclarumos&#148;</i> csak &#132;laudabiles&#148;. A szóbeli rigorosumot fényesen kiálltam; hanem a &#132;scripturistikánál&#148; (de szép szittya-latin szó!) <i>a magyar stílusom</i> nem találtatott kielégítõnek.</p>
<p class="rd">És az ügyvédi diplomát kihirdettetni a megye gyûlésén, elég ünnepélyes ok volt a szülõvárosom meglátogatására.</p>
<p class="rd">Most azután felemelt fõvel léphetek a szép tündérleány ragyogó két tengerszeme elé!</p>
<hr width="50%"><font size=-1>
<p align=justify><a name="ref1" href="#note1"><font size=-1><sup>[1]</sup></font></a> A Nagy Ignác és Petõfi közötti haragnak az volt az oka, hogy Petõfi egy verset írt, melyben az a mondat variáltatik:<br>
<p class="vers">&#132;Komor, mogorva férfiú volt Orbán,<br>
Ámbár vidám hajnal derült az orrán.&#148;
<p>S ezt Nagy Ignác magára vette.</p>
<p><hr><p align=center><a href="jokai4.htm"><img src="bal.gif" alt="Vissza" width="31" height="31" border="0"></a><a href="index.htm"><img src="home.gif" alt="Kezdõlap" width="31" height="31" border="0"></a><a href="jokai6.htm"><img src="jobb.gif" alt="Elõre" width="31" height="31" border="0"></a></p>
</body>
</html>
