<!DOCTYPE html PUBLIC "-//W3C//DTD XHTML 1.0 Strict//EN">
<html xmlns="http://www.w3.org/1999/xhtml" xml:lang="hu" lang="hu">
<head>
<meta http-equiv="Content-Type" content="text/html; charset=iso-8859-2">
<link rel="stylesheet" href="2.css" type="text/css">
<title>Jókai Mór: A tengerszemû hölgy</TITLE>
<LINK href="/vmek2/vmek.php3" type="text/css" rel=STYLESHEET>

</head>
<body link="#660000" aLink="#444444" vLink="#664422" bgColor="#ffffee" leftMargin="25" rightMargin="25" 
text="#000000">

<p class="rd_fejezet"><a name="11"></a><span class="cim">XI. FEJEZET <br><i>Bálványosi Bálint és Rengetegi Tihamér</i></span></p>
<p class="rd">Amint október elején hullani kezdett a bükkmakk az erdõben, váratlan vendégek érkeztek hozzánk Tardonára. Két földesúr a Bükkbõl: együtt gazdálkodó testvérek, akiknek az egész birtokuk csupa erdõség, s a gazdálkodásuk nagyszámú disznócsorda. Szép két köpcös úriember volt, szironnyal szépen kivarrott birkabõr bekecsekben, piros bagariacsizmákban.</p>
<p class="rd">Azért jöttek, hogy az idei bükkmakkot kiárendálják a tardonai erdõkben. A disznónak az idén nincsen ára, a magyar pénzt elégették, németet meg nem hoztak, kénytelenek a sertéstenyésztõk a kondáikat kiteleltetni. Ezek voltak a derék disznók, abból a régi szalontai fajtából, amelynek hosszú lábai vannak, mint az õznek, veres szõre, hegyes fülei: fél vadállat, megverekszik a farkassal. Igaz, hogy nehezen fejlõdik, két év alatt lesz olyan nagy, mint a mangalica, de ezt a hibáját bõven helyreüti az a jó tulajdonsága, hogy nem kell neki se ól, se hidas, télen-nyáron kinn tanyáz az erdõben s maga keresi az élelmét, a gazdának nem kerül többe a kész állat, mint fejenként két forintba meg egy pint pálinkába, ami a kondás konvenciója. A két testvérnek ezerével volt az ilyen disznaja.</p>
<p class="rd">S ezer disznó bizony gondot ád.</p>
<p class="rd">Derék, víg cimborák voltak! Bezzeg nem ismerték ezek a melankóliát. Akkor kezdett az új bor kiforrni. Megitták (velem együtt) azon forrásában. Jólesett az a paprikás sertéspörköltre.</p>
<p class="rd">Egy új nótát is hoztak magukkal, engem is megtanítottak rá.</p>
<p class="vers">&#132;Ajtó mögött a sajtár! <br>
Beleesett a zsandár. <br>
Dárum-madárum&#148; stb., stb.</p>
<p class="rd">Ebbõl a nótábul tudtam meg, hogy van egy olyan lény is a világon, amit zsandárnak hívtak; &#150; de hogy ez iránt nem valami nagy barátsággal viseltetnek a magyarok.</p>
<p class="rd">A vendég urak csak vacsora végével kezdtek el rám példálózni, hogy &#132;nem is tudjuk, kinek tiszteljük&#148;.</p>
<p class="rd">A házigazdám erõszakot tett a becsületes ábrázatján, s bemutatott az álnevemen, ahogy a faluban ismertek:</p>
<p class="rd">&#150; &#132;Benke Albert úr&#148;.</p>
<p class="rd">&#150; Csak nem a Laborfalvi Benke Róza mûvésznõ öccse? A Bebus?</p>
<p class="rd">&#150; De biz az! &#150; a Bebus.</p>
<p class="rd">(Lehettem már az. Szegény Bebus! Õ is a hadjárat alatt halt el valahol az útban.)</p>
<p class="rd">&#150; Hisz azt én jól ismertem. Mostmár emlékezem a fizimiskájára! Szakasztott a Bebus. Hát a nõvére, igaz, hogy férjhez ment?</p>
<p class="rd">&#150; Úgy hallottam én is.</p>
<p class="rd">&#150; Valami Jókai Mórhoz. Ismeri?</p>
<p class="rd">&#150; Sohasem beszéltem vele.</p>
<p class="rd">Igaz volt az.</p>
<p class="rd">&#150; Hát maga meg teátrista volt, úgy tudom.</p>
<p class="rd">&#150; Az ám. Az voltam.</p>
<p class="rd">&#150; Láttam is egyszer Miskolcon. Mit is játszott csak?</p>
<p class="rd">&#150; A Notre Dame-i toronyõrben Claude Frollót.</p>
<p class="rd">&#150; Azt, azt! Csakugyan. De hogy el tudta változtatni a pofáját! Hát most nem készül valami társasághoz?</p>
<p class="rd">&#150; Nem tudom, van-e még valahol!</p>
<p class="rd">&#150; Hogyne volna! Miskolcon is készül egy trupp. A jövõ télen itt akarnak játszani az új színházban, aztán meg Kassán. A Bálványosi verbuválja a tagokat. Csak ismeri ön Bálványosi Bálint direktort?</p>
<p class="rd">Majd kiszalasztottam a számon, hogy a szülõvárosomban õ volt az, aki &#132;Erzsikét&#148; betanította a szerepére, amit velem együtt kellett volna eljátszania a második mûkedvelõi elõadáson. Azt mondtam, hogy hírébõl ismerem.</p>
<p class="rd">&#150; No, ez pedig magát jól ismeri. Kérdezõsködött is felõle. Ha megtudja, hogy itt dégál, bizonyosan ide jön érte.</p>
<p class="rd">(No, még csak az kellene nekem.)</p>
<p class="rd">&#150; Nem tudom, hogy lesz képes most társaságot összehozni. &#150; Óh, már primadonnája van. A felesége. Mennykõ egy kackiás menyecske! No az, tudom, hogy elforgatja a fiatalságnak a fejét. De még most bujdosóban vannak.</p>
<p class="rd">&#150; Bujdosóban?</p>
<p class="rd">&#150; Hát &#150; köztünk maradjon &#150;, a Bálványosinak van valami a saroglyában.</p>
<p class="rd">&#150; Mi van neki a saroglyában?</p>
<p class="rd">&#150; Hát nagy szerepet vitt a forradalomban.</p>
<p class="rd">&#150; Sohasem hallottam a hírét.</p>
<p class="rd">&#150; Hát azért, hogy <i>maga barátom</i> nem hallotta, lehetett az híres ember. Maga, ugye a forradalom alatt is csak komédiás volt.</p>
<p class="rd">Ráhagytam, hogy az valék.</p>
<p class="rd">Ekkor a másik testvér vette át a szót. Az volt a tanultabb.</p>
<p class="rd">&#150; Értsük meg a dolgot, amice. A Bálványosi Bálint színházdirektor a forradalom alatt Rengetegi Tihamér néven szerepelt.</p>
<p class="rd">&#150; Ahá! Így már emlékezem a nevére.</p>
<p class="rd">&#150; Átkozottul sok borsot tört a németek orra alá.</p>
<p class="rd">A másik testvér megerõsíté a mondást.</p>
<p class="rd">&#150; Ha megkaphatják, bizony elfúj a talpa alatt a szél.</p>
<p class="rd">&#150; De hát furfangos egy fickó ez a komédiás direktor &#150; magyarázá nevetve az ifjabb testvér. &#150; A forradalom alatt a kormány szolgálatába állt, õrnagyságig vitte; csodadolgokat vitt keresztül. De amellett volt olyan elõrelátó, hogy az egész kinézését alaposan megváltoztatta. A forradalom alatt azt a szép szõke haját befesté feketére; nagy bajuszt, kecskeszakállt eresztett; szakasztott úgy nézett ki, mint Don Caesar de Bazan. Most aztán, hogy ferdére ment a dolog, hirtelen leborotválta a szakállát is, a haját is, s mármost csak arra vár, hogy újra kinõjön az eredeti szõke haja; akkor ismét elõjön, mint Bálványosi Bálint, s ki meri azt mondani, hogy õ valaha Rengetegi Tihamér volt?</p>
<p class="rd">El kellett ismernem, hogy ez zseniális gondolat volt, feketére festett hajjal szolgálni a forradalmat.</p>
<p class="rd">&#150; No, ha ez megtudja, hogy maga itt kóborol, szent, hogy ide jön angazsirozni.</p>
<p class="rd">Ennek be kellett az útját vágni.</p>
<p class="rd">&#150; Sajnálom, de nem sokáig maradok már itten. Magam is megyek fel Pestre.</p>
<p class="rd">&#150; S mit keres Pesten, öcsécském?</p>
<p class="rd">&#150; Hát majd valami <i>állás</i> után látok.</p>
<p class="rd">Erre a szóra mind a két sertés Crözus savanyú képet vágott. Aki <i>mai világban &#150; Pesten &#150; &#132;állást&#148;</i> keres, az gyanús ember. Azzal nem jó együtt kvaterkázni.</p>
<p class="rd">E szótól fogva aztán nagyon ordináré módon distraháltak velem.</p>
<p class="rd">Én pedig csak jártam azontúl is, tájképeket festeni a Bükk rengetegeiben. Az akkor festett képeimet még most is tartogatom. Milyen gyönyörû motívumok; ha azokat tanult mûvész keze ragadná meg! A mély õserdõ közepén borongó paulinus kolostor romja. Szürke gránitból, gót stílben épült tömör falak, pilléreik homlokzatán szárnyas angyalfejek, csúcsos boltíveik virágokban végzõdnek, s a kõvirágokat kiegészíti a kövirózsa, mely a párkányokon dúsan tenyészik. A kék színekkel árnyékolt romtömeg mögött a sûrû, sötét bükkerdõ; elõtte egy forrás, mely csodamódon egy kirohadt nagy hársfa tövébõl buzog föl. A rom tetejébõl egy terepély vastag mogyorófa hajlik alá, melynek lombozata már rõtpiros az õszi dértõl, míg az ablakokból a vadrózsa sötétzöld füzérei csüggnek alá, keverve sommal, kecskerágóval, piros, rózsaszín, pecsétveres bogyókkal tarkázva. A rom fenekét barnazöld páfrán borulja körül. S a nagy hallgató képnek egyetlen élõ alakja, a hajdani templomajtó sötétjébõl félénken kitekintõ bakõz, úgy tûnik elõ, mint a hun-magyar pogányregék tündéri vezércsillaga. Hej, Álmos vezér fehér szarvasgímje, hova vezettél minket. Hagytál volna inkább Ázsiában: ott nem kellene németül tanulni.</p>
<p class="rd">Azután a másik kép. A hatalmas Szentlélek-kõ. Egy toronymagas sziklaszál, mely a fennsík szélébõl kiemelkedik. Mellette két óriási bükkfa, mely a sziklacsompó derekáig felér, az egyiknek a leveleit rõtbarnára, a másikét aranysárgára változtatta a nagy dekoratív mûvész: az õsz. Fenn a toronyszikla tetején három fa zöldül. Hogy kerültek azok oda?</p>
<p class="rd">Oda föl is lehet kapaszkodni, nyaktörõ kúszással, s onnan megint új képet festeni. A szédítõ magas szikláról mély völgybe nyílik kilátás. A két oldalhegy vágányát szemben hullámzatos hajlású más hegyek zárják el. A leáldozó nap végigsüt a hegyek oldalán, s amíg az egész képet átlátszó lilaszín ködbe borítja, addig a hegyoldalak erdõs széleit élesen aranyozott vonalakban emeli ki. Alant a völgy, mint egy keskeny sötétzöld szalag fut végig, , s ahol elvész az esteli ködben ott egy kis gunyhó látszik, melynek konyhatüze, mint egy véres csillag világít elõ a mélységbõl. &#150; Vajon ki lakhatik ottan?</p>
<p class="rd">De a legnagyszerûbb tájkép-motívum volt, (melybe szerencsésen bele is buktam) maga az &#132;Örvény-kõrül&#148; kínálkozó panoráma. Az <i>Örvény-kõ</i> a Bükk hegység legmagasabb pontja. Tardonából nézve havasként kimagasló sziklagerinc, de amelynek tetejébe nagy kerülõvel fel lehet jutni. Ez volt rendesen a kóborlásaim végcélja. Fél nap oda, fél nap vissza, délben tüzet rakni targallyból a szikla lonkáján, pirított kenyérrel, szalonnával fejedelmi lakomát csapni, s aztán kiülve a szédületes szikla párkányára, megküzdeni a lehetetlen (nekem lehetetlen) festõi feladattal. Lábam alatt, az elõtérben, a bükkfák koronáiból alkotott sötétség, s ahol ez végzõdik, egy mosolygó zúg, közepén a kis Tardona füstölgõ kéményû, elszórt házikóival, körülvéve sárguló szõlõkertek kockáitól, zöld vetések csíkjaitól tarkálló dombokkal, melyek fölött a Bükköt folytató kormos-zöld hegyek emelkednek elõ; e hegysor fölé tódul azután a gömöri hegyek csoportja; ezeknek az árnyéklata már lilaszínekbe játszik, de rajtuk is uralg a trencséni, turóci hegység láncolata; ez már felhõkék, s ezek fölé emelkedik, mint egy fata morgana, a szepesi Kárpátok fejedelmi sora; olyan kék, mint maga az ég, csak a havas csúcsok gyémánt fénye képezi az elválasztó vonalat. Ez persze nem az én tudományomhoz mért feladvány. Azért mégis csak megbirkóztam vele, nem tehetek róla, ha én estem alul.</p>
<p class="rd">Egy hatalmas tölgyhusáng a kezemben, melynek bunkója ólommal volt teleöntve, a hosszú csizmaszárba dugva az éles konyhakés; ezzel azt hiszem, hogy eléggé meg vagyok védelmezve holmi csikasz farkas támadása ellen. &#150; A puskát minden ember eldugva tartá most. Híre járt, hogy akinél egyet megtalálnak, az halál fia lesz.</p>
<p class="rd">Október közepe is eljött.</p>
<p class="rd">Ekkor ismét vendég érkezett Tardonára.</p>
<p class="rd">Ezúttal nagyon szívesen látott vendég, a vidám kedélyû Telepi. Azért jött, hogy a Tardonán idõzõ Károlykát hazavigye; hadd menjen külföldre tanulni.</p>
<p class="rd">Õ volt a Nemzeti Színház kedvenc komikusa: a Huglik és Prospectusok személyesítõje; gömbölyû arc, gömbölyû alak és amellett csupa elevenség, villogó szemeivel, hegyes szemöldökeivel és kicsiny, hegyes bajuszával; mintha négy szemöldöke vagy négy bajusza lett volna, õ volt a megtestesült magyar humor.</p>
<p class="rd">Õ hozta meg nekem az elsõ hírt a külvilágból.</p>
<p class="rd">A rettenetes októberi napok eseményeit. Az elhihetetlen, visszaidézhetetlen rémtetteit egy õrült embernek, akinek nem elég büntetés az, hogy <i>kétszer lett elevenen eltemetve!</i></p>
<p class="rd">Ha én e Hiób híreket nem a tréfálkozó, a nevetve szitkozódó derék komikus szájából hallottam volna meg! De õ annyira tudta azokat keverni anekdotákkal, jólesõ biztatásokkal, hogy elvette a gyilkoló késnek az élét. S aztán tele volt optimizmussal. Most jön még csak fel a mi napunk! Jön az angol, jön a francia a segítségünkre; a török készülõdik, az amerikai az öklét mutogatja. &#150; S ha mindezekre a fejemet csóváltam, akkor azzal vigasztalt, hogy jön az amnesztia.</p>
<p class="rd">Hanem aztán, mikor egyedül maradtunk, nem hallotta meg más, akkor elmondott mindent igazán, szépítetlenül.</p>
<p class="rd">Egyenesen a feleségem kértére és annak a megbízásával jött ide.</p>
<p class="rd">Az asszony maga jött volna; de most még gyöngélkedik, nagy beteg volt. Már jobban van. Amint felépül, sietni fog Tardonára hozzám. Még e hóban biztosan várhatom.</p>
<p class="rd">Van egy terve az asszonyomnak, amely által engemet biztosan megszabadíthatni remél &#150; úgy, hogy nem üldözhetnek többé. De azt még nekem nem mondhatja meg. Csak arra kér, de igen nagyon kér, hogy addig, amíg õ ide visszajön, addig sehol ne mutogassam magamat, senkivel ne érintkezzem, a kilétemet el ne áruljam; még csak egy levelet se írjak; mert a kézírásomat felismerik, s azzal minden el lesz rontva. Tehát szentül fogadjam meg, hogy nem járok sehova s a tardonai becsületes, jámbor embereken kívül senkivel sem beszélek. Erre szavamat adtam.</p>
<p class="rd">Egyúttal jó meleg télikabátot, nagy prémes süveget és duplatalpú bagariacsizmát is küldött a számomra az asszonyom. Közelg a tél. S nekem azt még majd itt kell töltenem az erdõk között. Egy kis ezüstpénzt is hozott a nõmtül Telepi; bankóért itt nem lehet semmit kapni. Azután meg kávét. Az itt nem kapható. Pedig én azt szeretem reggelire. &#150; Beszéd közben kiszalajtá a száján Telepi, hogy bizony az asszony eladta a smaragdos ékszerét, kis szállásba húzódott, s nagyon szigorúan él.</p>
<p class="rd">De azért nincsen semmi baj! Él még a magyarok Istene!</p>
<p class="rd">Sohasem fogom elfelejteni azt a tréfásan nevetõ ábrázatot, mikor a nagy biztatás közben egyszer csak végigcsordult a könny azon a gömbölyû piros orcán!</p>
<p class="rd">Héj &#150; &#132;Dárum, madárum!&#148;</p>
<p class="rd">Mondjuk rá, hogy álom volt; de jó, hogy fölébredtünk belõle!</p>
<p class="rd">Én aztán az eddig festett képeimet átadtam Telepinek, hogy vigye haza a feleségemnek.</p>
<p class="rd">Telepinek visszatérte után erõt vett a kedélyemen a búskomorság.</p>
<p><hr><p align=center><a href="jokai10.htm"><img src="bal.gif" alt="Vissza" width="31" height="31" border="0"></a><a href="index.htm"><img src="home.gif" alt="Kezdõlap" width="31" height="31" border="0"></a><a href="jokai12.htm"><img src="jobb.gif" alt="Elõre" width="31" height="31" border="0"></a></p>
</body>
</html>
