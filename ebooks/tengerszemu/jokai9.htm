<!DOCTYPE html PUBLIC "-//W3C//DTD XHTML 1.0 Strict//EN">
<html xmlns="http://www.w3.org/1999/xhtml" xml:lang="hu" lang="hu">
<head>
<meta http-equiv="Content-Type" content="text/html; charset=iso-8859-2">
<link rel="stylesheet" href="2.css" type="text/css">
<title>Jókai Mór: A tengerszemû hölgy</TITLE>
<LINK href="/vmek2/vmek.php3" type="text/css" rel=STYLESHEET>

</head>
<body link="#660000" aLink="#444444" vLink="#664422" bgColor="#ffffee" leftMargin="25" rightMargin="25" 
text="#000000">

<p class="rd_fejezet"><a name="9"></a><span class="cim">IX. FEJEZET <br><i>Az a nõ, aki együtt jön velem</i></span></p>
<p class="rd">Most vissza kell térnem arra a napra, mely a magyar nemzet életében olyan nevezetes fordulópontot képez: &#132;március 15-ére (1848)&#148;.</p>
<p class="rd">Nem jött ez elõkészítetlenül; a népfelszabadítás, a szabad sajtó és szabad föld, a közteherviselés, a jogegyenlõség fenséges eszméi mellett évtized óta harcoltak már messze kimagasló nagy szellemek; az idõ meg volt érve, a per el volt döntve, az ítélet ott élt minden jó hazafi szívében; a nagy áldozatok, amikbe ez átalakulás kerülni fog, nem követelve, de kínálva voltak; vitatkoztak fölöttük az országgyûlésen, párt párt ellen, a meggyõzõdés hevével s a hatalom eszközeivel.</p>
<p class="rd">S volt egy szomorú példa is elõttünk, mely miként a tengerek fata morganája a hajósoknak a felfelé fordított gálya rémképét, akként mutatta nekünk a fejünk fölött lebegõ végzetet. Az elmúlt év eseményei Galíciában.</p>
<p class="rd">A galíciai lengyel nemesség a &#132;maga szabadságát&#148; követelte, s szavának fegyverrel adott nyomatékot. Nem volt szükség hadtesteket mozgósítani az új konföderáció ellen; elvégezte a munkát maga a parasztság. A galíciai parasztok leverték a lengyel nemességet. A magyar lapoknak megtiltotta a cenzúra a lázadás részleteit közölni, hanem az országgyûlésen nem lehetett megakadályozni, hogy Komárom megye követe, a lánglelkû ifjú Pázmándy Dénes, a lengyelek mellett hatalmas szót emeljen, s a vérlázító rémjeleneteket tudassa a magyar nemzettel. Sok szomorú lap van a lengyel nemzet történetében, de ennél szomorúbb egy sincs. S az a kéz, mely e lapot teleírta, könnyen átszaladhat a szomszéd lapra is, s az már a magyar nemzet története. Itt is félmillió nemessel áll szemben 15 millió jobbágy, aki tûr, szolgál, fizet, fegyvert visel és hallgat.</p>
<p class="rd">Ekkor kitört a párizsi forradalom. A francia nemzet összetörte a trónt. (A trónmennyezetbõl egy foszlányt elhozott magával egyik fiatal írótársunk, Dobsa Lajos; Petõfinek ajándékul; õ maga is ott volt a februári barikádokon.) A magyar országgyûlésen heves beszédeket tartottak. Azonban Pozsony hideg talaj volt akkor. Segíteni kellett Pestrõl. Ne mondjunk még Budapestet, Buda nem volt a mienk.</p>
<p class="rd">Volt egy társulati helye a szabadelvû intelligenciának, a &#132;pesti kör&#148;, ott lett fogalmazva a &#132;tizenkét pesti pont&#148;. Nem akarok idegen tollakkal kérkedni. Nem én fogalmaztam azokat, nem is Petõfi; hanem Irinyi József. Ezeket szándékozott a szabadelvû párt csodakérvényben felküldeni a pozsonyi országgyûlésre, tízezernyi aláírással ellátva.</p>
<p class="rd">Eközben kitört a bécsi forradalom. Bécs utcái visszhangzottak a &#132;szabadság&#148; jelszavától, és festve voltak az érte elesett hõsöknek vérétõl.</p>
<p class="rd"><i>&#150; &#132;Hát az a bécsi német, akit mi annyit szidalmazunk, íme vérit tudja ontani a szabadságért: és mi dicsekedõ magyarok ülünk a kályhasutban!&#148; &#150;</i> kiáltá elkeseredve Petõfi.</p>
<p class="rd">Nem kérvényezünk többet az országgyûléshez, ez süket! Kiáltsunk a nemzethez; az meghallja.</p>
<p class="rd">Ekkor írta meg a &#132;Talpra magyar&#148;-t.</p>
<p class="rd">Korán reggel még lámpavilágnál jöttünk össze négyen az én szobámban: Petõfi, Vasvári Pál, Bulyovszky Gyula és én. Társaim engem bíztak meg, hogy fogalmazzam a pesti pontokat népszerû, mindenki által egyszerre megérthetõ rövid modorban. Amíg én azzal elkészültem, afölött vitáztak, hogy hát azután mi lesz: &#150; A leghevesebb volt közöttük Vasvári Pál. Hatalmas, ifjú atlétai alak. A kezében volt egy tõrpálca, agancsfogantyúval, azzal hadonászott, amíg egyszer a meglódult tõr kigúvadt a hüvelyébõl, s egyet malmozva a levegõben, keresztülrepült a fejem fölött, a hegyével a falba fúródva.</p>
<p class="rd">&#150; Szerencsés ómen! &#150; kiálta Petõfi.</p>
<p class="rd">A kiáltvány készen volt; siettünk ki az utcára. Az &#132;asszony&#148;-nak nem szóltunk semmit. Mindegyikünknél volt fegyver; én azt a híres párbaj elintézõ duplámat dugtam a zsebembe.</p>
<p class="rd">A többit úgyis untig tudja már mindenki. Hogy kezdõdött, hogy nõtt meg az emberlavina. Milyen szónoklatot tartottunk a piacon.</p>
<p class="rd">De nem elég a beszéd; tenni is kell valamit.</p>
<p class="rd">Legelsõ tett legyen a szabad sajtó gyakorlatba vétele.</p>
<p class="rd">A tizenkét pesti pontot és a kiáltványt a nemzethez meg a &#132;Talpra magyar&#148;-t kinyomatjuk cenzor engedelme nélkül. A Landerer- és Heckenast-nyomda lett megtisztelve az erõszakolt dicsõséggel.</p>
<p class="rd">A nyomdásznak, természetesen, hatósági engedély nélkül valamit kinyomtatni nem volt szabad. Magunk gyürkõztünk neki, és dolgoztunk a kézi sajtón. A betûszedõt, aki az elsõ szabad szót kiszedte, &#132;Potemkin&#148;-nek hítták.</p>
<p class="rd">Amíg Irinyi és több fiatal író a sajtónál dolgozott, azalatt az én feladatom volt a Hatvani utcát egész hosszában megtöltõ közönséget szónoklattal tartani. Nem tudom én hol vettem? Jött magától.</p>
<p class="rd">Az én kedves, hû kortársam, Szontágh Pál, még most is idézget egy-egy égdöngetõ frázist, amit akkor hallott tõlem, s még nem felejtett el.</p>
<p class="rd">&#150; &#132;&#133;nem! hazámfiai, nem az az igazi hõs, aki meg tud <i>halni</i> a hazáért; hanem aki <i>ölni</i> tud a hazáért: ez az igazi hõs!&#148;</p>
<p class="rd">Ilyeneket mondogattam én akkor!</p>
<p class="rd">Eközben elkezdett esni az esõ, ez a legreakcionáriusabb ellensége minden forradalomnak. &#150; Az én népemet az sem széleszté el. &#150; Azonban az egész utca megtelt egyszerre kifeszített esernyõkkel.</p>
<p class="rd">&#150; Ej, urak! &#150; mennydörögtem én onnan az utcai szegletkörül. &#150; Ha már az esõcseppek ellen is ernyõt húztok fel, hátha nemsokára golyók fognak hullani, az ellen mit feszítetek ki?</p>
<p class="rd">Erre a biztatásra minden esernyõ egyszerre összecsukódott, a hallgatóság ott maradt.</p>
<p class="rd">Csak akkor vettem észre, hogy nem csupán urak vannak körülöttem, hanem hölgyek is. Egypár közülük egészen odafurakodott a közelembe.</p>
<p class="rd">Az egyikben felismertem <i>&#132;Gertrúd királynét&#148;.</i></p>
<p class="rd">Fején tollas kalap volt, nagy pálmavirágos perzsa sálba volt burkolva. Kalap és öltöny ázott.</p>
<p class="rd">Már találkoztam vele egypárszor Szigligetiéknél. Felszólítottam a hölgyeket, hogy menjenek haza, itt mind összeáznak, s még egyéb véletlen is történhetik velük.</p>
<p class="rd">&#150; Értünk se nagyobb kár, mint önökért &#150; volt rá a válasz. Meg akarták várni, míg a nyomtatványok elkészülnek. Nemsokára elõtámadt Irinyi a nyomdaablakban. Hogy az ajtón lehessen kijönni, arról szó sem volt. Kezében tartá a szabad sajtó legelsõ nyomtatványait.</p>
<p class="rd">Azt a jelenetet &#150; ah, azt nem tudom leírni, mikor a legelsõ szabad lapok kézrõl-kézre lettek adva. &#132;Szabadság! Szabadság!&#148; Te elsõ napsugára egy új, jobb századnak. Te kezdõbetûje az evangéliumnak! Láthatóvá téve egy papírlapon. A szabad sajtónak: a paradicsomi mindent tudás fájának legelsõ gyümölcse. &#150; Minõ tombolás támadt, mikor ezt a tiltott gyümölcsöt kapkodták! Milyen Galilei-rugás volt ez ennek a földtekének!</p>
<p class="rd">Hej, te sajtószabadság! Te hétfejû sárkány! De sokszor megharaptál azóta! De én mégis áldom azt az órát, amelyben a tojásból kikelni láttalak &#150; és segítettem is benne.</p>
<p class="rd">A kezdõbetû tehát le volt írva. &#150; De még csak a kezdõbetû. Fiatal írók, diákok, ügyvédek, heves fejû népek csoportosultak a láthatatlan zászló körül; hol van még az egész nemzet? Hogyan hódítja azt meg az &#132;ige&#148;?</p>
<p class="rd">A sûrû tömegen keresztül egy fiatal vármegyei tisztviselõ furakodott a nyomda ajtajáig; onnan szólt hozzám. A megye hatalmas alispánja, Nyáry Pál izeni, hogy menjek oda hozzá a megyeházára.</p>
<p class="rd">&#150; Dehogy megyünk! &#150; kiáltám én onnan a magas szegletkõrõl. &#150; Innen engem csak ágyúval lehet lelõni. Ha beszélni akar velünk az alispán, jöjjön õ ide. Most mi vagyunk a &#132;hegy&#148;!</p>
<p class="rd">És Mohamed csakugyan eljött a hegyhez. Vele együtt egy csomó meglett komoly férfiú: a szabadelvû tábor régi korifeusai.</p>
<p class="rd">Volt közöttünk egy kis törpe embervakarcs; az én segédszerkesztõm az &#132;Életképek&#148;-nél, a derék kis Sükei. (De aki azért az õ asztmája mellett is végigharcolta az egész hadjáratot, puskával a kezében.) A nyomorék termetéhez még rendkívül dadogott is.</p>
<p class="rd">Mikor meglátta a komoly hazafiakat a tömegen keresztül felénk jönni, odakapaszkodott mellém, s nyelvének minden erõszaktételével hangoztatá ezt a nevezetes jelkiáltást</p>
<p class="rd"><i>&#150; &#132;Ne-ne-nem ke-ke-kell hallgatni most az oko-ko-kos emberekre!&#148;</i></p>
<p class="rd">De hát az okos emberek nem azért jöttek, hogy bennünket visszatérítsenek; sõt inkább azért jött oda Nyáry, hogy amit eddig tettünk, azt helyeselje, s aztán velünk együtt jöjjön a városházára, hogy ott a városi tanáccsal is elfogadtassuk a szabadelvû program pontozatait.</p>
<p class="rd">Az is szép jelenet volt. A városház terme zsúfolásig tömve; aki beszélni volt hivatva: a zöld asztalra állt fel s aztán ott is maradt, úgy, hogy utoljára az egész magistratus, a vármegye, meg az én társaim mind az asztal tetején álltunk. &#150; A láng terjedt! &#150; A polgármester, a derék Rottenbiller a városház erkélyérõl hirdeté ki az ezerfejû sokaságnak, hogy Pest városa magáévá teszi a tizenkét pontot. Ezzel aztán a lavina magával ragadta a polgárságot is. &#150; De még azzal nem volt vége. Délután özönlött az utcára a munkások tömege, s valahonnan zászlót is kerítettek, a három szent szó felirattal: &#132;Szabadság, egyenlõség, testvériség!&#148; S a zászló oly csodalény, mely mindig elõre akar menni.</p>
<p class="rd">De volt is hová! Pest már visszhangzik e három nagy szótól. De Buda még nem hallja azokat. Oda megyünk, a fülébe kiáltjuk. Ott van a dicasteriumok ódon fészke; a katonai parancsnokság székhelye. Ott az állambörtön. Abban a börtönben ül egy félvak ember, egy író, aki a népszabadság mellett írott munkáiért lett elítélve. A sajtószabadság születése napján ennek a fogolynak ki kell szabadulni. Megyünk fel Táncsicsért Budára.</p>
<p class="rd">Erre a hírre a budai tüzérparancsnok vágtatva jött le a pesti városházára, s azzal fenyegetõzött, hogyha Budára felvisszük a sokaságot, közénk fog kartácsoltatni. &#150; Próbálja meg!</p>
<p class="rd">Mi fölvezettük a néptömeget Budára. Még úgy rá nem feküdt egyik város a másikra, mint akkor. Délután valóban egész Pest Budán volt. A katonai kormány okosan viselte magát, s a helytartóság versenyzett vele a bölcsességben. Az excellenciás urak tudomásul vették a pesti proklamációt, s kiadták a jó öreg Táncsics Mihályt. Azt aztán diadallal hoztuk haza nyitott hintóban Pestre, ahol volt egy kis házikója, abban lakott a családja. A megszabadított úgy meg volt rettenve, hogy inkább halott volt, mint élõ. Õ maga nem értett ebbõl a nagy világfelfordulásból semmit.</p>
<p class="rd">A nagy napot fényesen kellett bevégezni, s várost estére kivilágították, s a színházban ingyen elõadást tartottak; &#132;Bánk-bán&#148; lett rögtön kitûzve.</p>
<p class="rd">De az egyszer extázisba hozott közönségnek nem volt már türelme Petur bán jámbor oppozícióját végighallgatni. Neki a &#132;Talpra magyar&#148; kellett!</p>
<p class="rd">Mit lehetett tenni II. Endre fényes udvarának, Bánk bánostól, királynéstól félre kellett állni, s comparseriát képezni Egressy Gábor körül, ki egyszerû atillában, karddal az oldalán, a színpad közepére lépett, s hatalmas elõadásával elszavalta Petõfi lelkesítõ költeményét.</p>
<p class="rd">Ez jó volt, de mind kevés volt.</p>
<p class="rd">Ekkor az egész játszószemélyzet elénekelte a &#132;Szózatot&#148;. A parterre-közönség, a karzatok beleénekeltek a kardalba. Ennek is vége lett.</p>
<p class="rd">Mit adjunk még?</p>
<p class="rd">A zenekar rázendítette a Rákóczi rohanót.</p>
<p class="rd">Ez gyújtott &#150; de nem oltott.</p>
<p class="rd">Pedig most már arra lett volna szükség. A felhevült közönség szomjas volt a diadalmámortól.</p>
<p class="rd">Ekkor egy hang elkiáltá a karzatról:</p>
<p class="rd">&#150; Éljen Táncsics!</p>
<p class="rd">S arra az egész néptömeg rázendíté egyszerre</p>
<p class="rd">&#150; Lássuk Táncsicsot!</p>
<p class="rd">Iszonyú lárma lett belõle. Táncsics nem volt kéznél. Valahol kinn lakott a Ferencvárosban. De ha közel lett volna is, kegyetlenség lesz vala egy megtört, roskatag, beteg embert a színpadra hurcolni, hogy ott &#150; mint valami híres muzsikus &#150; hajtogassa magát a nép elõtt.</p>
<p class="rd">De hát lehet feleselni a Leviathánnal?</p>
<p class="rd">&#150; &#132;No fiaim &#150; mondá Nyáry, kivel együtt voltam a páholyában &#150; fel tudtátok költeni a nagy szörnyeteget; de hogy tudjátok elaltatni?&#148;</p>
<p class="rd">Ifjú barátaim megkísérlék a közönséghez szólni, egymás után, Petõfi az akadémia páholyából, Irinyi a kaszinópáholy erkélyére lépve. Szavuk elhangzott a népordításban.</p>
<p class="rd">A színpadon lebocsátották a függönyt; erre a lárma még jobban fokozódott; a karzatok dörömböltek; pokoli riadal volt.</p>
<p class="rd">Ekkor nekem egy ötletem támadt. Nyáry páholyából át lehetett menni a színpadra. Felrontottam a színfalak közé. Szép figura lehettem, mondhatom. Térdig sáros az egésznapi cafolástól; lábaimon csúnya nagy kalucsnik; a cilinderkalapom agyonázott, azt a hónom alá nyomtam <i>sapapának</i> (chapeau bas).</p>
<p class="rd">Körülnéztem, megláttam Egressyt, mondám neki, hogy húzassa fel a függönyt, a színpadról akarom harangirozni a közönséget.</p>
<p class="rd">Ekkor elém jött Gertrúd királyné. Valódi fejedelemasszonyi keggyel mosolygott rám üdvözölve, s kezét nyújtá. Az õ arcán nem volt ijedelem.</p>
<p class="rd">Egy háromszínû kokárda volt a keblére tûzve. Azt õ kéretlenül levette onnan és a mellemre tûzte.</p>
<p class="rd">Erre felhúzták a függönyt.</p>
<p class="rd">Amint a néptömeg meglátta az én ázott, sáros alakomat: elkezdett ujjongani, s a lárma lassankint <i>elhalljukozta</i> magát.</p>
<p class="rd">Mikor aztán szóhoz juthattam, ilyenforma szónoklati remeket hangoztattam:</p>
<p class="rd">&#150; Polgártársaim, Táncsics barátunk nincs itt. Otthon van a családja körében. Engedjétek a szegény vak embernek a viszontlátás örömeit élvezni.</p>
<p class="rd">Csak ekkor vettem észre, hogy furcsát találtam mondani &#132;vak ember&#148; és &#132;viszontlátás&#148;. Ha a közönség elkezd nevetni, holt ember vagyok!</p>
<p class="rd">Az a háromszínû szalagcsillag kisegített.</p>
<p class="rd">&#150; Látjátok ezt a háromszínû kokárdát itt a mellemen? Ez legyen a mai dicsõ nap jelvénye. Ezt viselje minden ember, ki a szabadság harcosa; ez különböztessen meg bennünket a rabszolgaság zsoldoshadától. E három szín képviseli a három szent szót: szabadság, egyenlõség, testvériség. Ezt tûzzük kebleinkre mindannyian, kikben magyar vér és szabad szellem lángol!</p>
<p class="rd">Ez aztán fordított a dolgon.</p>
<p class="rd">A háromszínû kokárda helyreállítá a rendet. Aki háromszínû kokárdát akart feltûzni, annak elõbb haza kellett menni. Tíz perc múlva a színház üres volt. És másnap minden embernek ott volt a mellén a háromszínû kokárda; a Nemzeti Kaszinó urainak paletot-ján kezdve, a napszámos darócáig, s aki köpönyegben járt, az a kalapjára tûzte.</p>
<p class="rd">Én a gyõzelem mámorával siettem e jelenet után Laborfalvi Rózához kezet szorítani.</p>
<p class="rd">&#133;Ez volt a mi kézfogónk, a mi eljegyzésünk pillanata. Ezt az egész epizódot azért kellett elmondanom, hogy igazoljam, hogyan került azon arckép az én asztalomra, mely a tengerszemû hölgy mosolygó arcát a kísértõ iblisz tekintetével tudta kicserélni. &#150; Azóta négy hónap múlt el.</p>
<p class="vonal"> &nbsp; &nbsp; &nbsp; </p>
<p class="rd">S amilyen volt az eljegyzés, olyan volt a nászút.</p>
<p class="rd">Az én lakodalmamnál ágyúdörgés, kardcsattogás volt a muzsikaszó.</p>
<p class="rd">Minõ mennyegzõi éj!</p>
<p class="rd">Mikor a boldog võlegény azt kérdi menyasszonyától:</p>
<p class="rd">&#150; &#132;Szeretsz-e úgy, mint én téged?&#148; &#150; akkor egyszerre megperdül a dob az utcán; verik a riadót: &#132;Fegyverre polgárok!&#148; &#150; Az olasz sorezred fellázadt a magyar kormány ellen. &#150; Csók nélkül, ölelés nélkül ragadni a puskát, rohanni a gyülekezõhelyre; onnan egyenesen a tûzbe a fütyülõ golyók közé, a Károly-kaszárnyát ostromolni. Hajnal elõtt le volt fegyverezve a lázadó ezred, akkor aztán hazatérhetett a võlegény, lõportól kormos arccal s újra kérdezheté a menyasszonyától:</p>
<p class="rd">&#150; &#132;Szeretsz-e úgy, mint én téged?&#148;</p>
<p class="rd">A választ &#150; szív érzi csak, száj nem mondja.</p>
<p class="rd">Azok voltak a mézeshetek! Vesztett csaták szégyenének mérgével a szívben, kétségbeesve maga az isteni igazság fölött; akik akkor tudtak szeretni, azok nagyon szerettek.</p>
<p class="rd">S aztán neki a kietlen világnak! Szibériai csikorgó télben, ágyútûztõl villogó éjszakán, a hátráló honvédsereggel együtt végigvágtatva az alföldi hósivatagon, vendégszeretetlen tanyákon éjszakázni, ahol reggelre ránk fagyott a bezárt ajtó s a dobpörgésre, trombitaszóra fölkelni, továbbhaladni. Akik itt is tudtak szeretni, azok nagyon szerettek.</p>
<p class="rd">Az asszony mindenütt velem jött.</p>
<p class="rd">Elhagyta kényelmes otthonát, vagyonát veszendõben, fényes pályáját, magát az isteni Olympot, velem tûrt éhséget, hideget, nyomort.</p>
<p class="rd">És soha egy panasz szavát nem hallottam. Ha csüggedtem, õ bátorított. Ha minden reményem elfogyott, nála még volt, megosztotta velem.</p>
<p class="rd">Szûk egy kis szobában szorultunk össze a magyar kormány új székhelyén, Debrecenben. A Gyuricza Péter tanyája ezeregyéjszakai palota volt ehhez képest. S az én királyném úgy dolgozott, mint egy rabnõ, mint egy szibériai számûzöttnek a felesége. Nem tréfából, nem truccból dolgozott; nem <i>játszotta</i> a parasztcselédet, komolyan tette azt.</p>
<p class="rd">A harci kocka fordult; mi haladtunk elõre, egyik csatatérrõl a másikra lépve. &#150; Budavára ostrománál is ott volt mellettem. &#150; Még azokban a rettentõ napokban sem hagyott el soha, amikor éjjelente az ég szakadt a fejünkre.</p>
<p class="rd">A fényes diadalnapok után újrakezdõdött a balsors. Az északi óriás ránk zúdítá egész haderejét. Ismét futni kellett, elhagyni boldog tanyánkat; s aztán folytattuk a nászutat új, kietlen vidéken, ahol dúló népcsordák elpusztítottak minden falut; tanyánk volt a négy kormos fal, pihenõnk a félig elégett szalmaboglya; gyûlölve az idegentõl, rettegve az ismerõstõl, rémülete annak a háznépnek, amelyhez betértünk.</p>
<p class="rd">A zûrzavaros hadjárat aztán elszakasztott bennünket egymástól. Én arra kértem õt, hogy maradjon el tõlem; nem nézhettem tovább a szenvedését; nem volt szabad elfogadnom ennyi áldozatot. Én hadd menjek egyedül balsorsom elé.</p>
<p class="rd">A világosi katasztrófa után az én életem is be volt végezve. A nagy óriás, a megálmodott dicsõ Magyarország széthullott atomjaira: a nagy emberek mind porszemekké lettek.</p>
<p class="rd">Én is egyike voltam ezeknek a név nélküli, súlynélküli, célnélküli porszemeknek.</p>
<p class="rd">Itt volt a minden végnek a vége!</p>
<p class="rd">A tengerszemû hölgynek a jóslata egész teljességében elõttem állt.</p>
<p class="rd">Vagy a bitófa, vagy az öngyilkosság. &#150; Huszonnégy éves voltam. És halott!</p>
<p class="rd">Hajdani fõnököm, a catói jellemû, derék Molnár József, a nemzeti vészbíróság elnöke, már megadta a példát. Ott feküdt elõttem a világosi fenyéren, önkezétõl megölve; nem tudta túlélni azt a látványt, mikor az utolsó huszár is kettétörte a kardját.</p>
<p class="rd">Ekkor megragadta a kezemet egy forró kéz. Az övé volt. Az asszonyé, aki szeret. &#150; Mikor minden el volt veszve, az õ szerelme nem veszett el. Utánam hozta. Magával vitt. Megszabadított. Mikor egész Magyarország meg volt már hódítva, még volt egy foltja a hazának, ahová a hatalom el nem jutott soha. Õ kitalálta azt a zugot és keresztül minden ellenséges táboron, elvitt magával oda.</p>
<p class="rd">Ez volt az a <i>&#132;nõ, aki együtt jön velem&#148;.</i></p>
<p><hr><p align=center><a href="jokai8.htm"><img src="bal.gif" alt="Vissza" width="31" height="31" border="0"></a><a href="index.htm"><img src="home.gif" alt="Kezdõlap" width="31" height="31" border="0"></a><a href="jokai10.htm"><img src="jobb.gif" alt="Elõre" width="31" height="31" border="0"></a></p>
</body>
</html>
