<!DOCTYPE html PUBLIC "-//W3C//DTD XHTML 1.0 Strict//EN">
<html xmlns="http://www.w3.org/1999/xhtml" xml:lang="hu" lang="hu">
<head>
<meta http-equiv="Content-Type" content="text/html; charset=iso-8859-2">
<link rel="stylesheet" href="2.css" type="text/css">
<title>Jókai Mór: A tengerszemû hölgy</TITLE>
<LINK href="/vmek2/vmek.php3" type="text/css" rel=STYLESHEET>

</head>
<body link="#660000" aLink="#444444" vLink="#664422" bgColor="#ffffee" leftMargin="25" rightMargin="25" 
text="#000000">

<p class="rd_fejezet"><a name="7"></a><span class="cim">VII. FEJEZET <br><i>Világfájdalmas állapotok &#150; &#132;Maradj, vagy fuss!&#148;</i></span></p>
<p class="rd">Mikor Pestre hazaérkeztem, két levelet találtam az íróasztalomon; az egyiket Várady Tóni írta, meghívott az újszülött fiának a keresztelõjére; a másik Petõfié volt, tudatta velem a végbement házasságát Szendrey Júliával; most a koltói Teleki kastélyban töltik a boldog napokat.</p>
<p class="rd">Mind a két barátom velem egyenlõ sorsú szegény legény volt. És a hölgyeik, kik õket élettársként követték, elõkelõ, gazdag családok leányai, kényelemhez, pompához szokva, udvarlóktól körülhízelegve, anyáik szemefénye. &#150; Családjaik ellenezték a házasságukat. &#150; És a szeretõ hölgyek a szülõi kitagadás súlyát hurcolva magukkal, követték mégis kedvesüket.</p>
<p class="rd">Tehát nem ábránd, de meglevõ arany az igazi szerelem! Csak engem neveznek bolond alchimistának, ha ezt az aranyat keresem.</p>
<p class="rd">Petõfi azzal bízott meg a levelében, hogy fogadjak valahol egy alkalmas szállást, ahol õk és én együtt lakhassunk.</p>
<p class="rd">Ez is, a mesék országába tartozik, hogy egy új házas a fiatal barátját lakótársul hívja magához.</p>
<p class="rd">Én csakhamar találtam a Dohány utcában egy csinos elsõ emeleti szállást három szobával és a hozzá tartozókkal, ami alkalmasnak látszott; az egyik elsõ szoba Petõfiéknek, a másik nekem, a közbeesõ közös ebédlõnek hagyva; külön bejárás mindkettõnk számára.</p>
<p class="rd">Õszre beköltözött az ifjú pár; õk tartottak egy cselédet, nekem volt egy öreg szolgám. Egyszerû bútorzatunk volt mindkettõnknek. Petõfiné úgy jött el hazulról, kelengye nélkül: még csak egy divatos kalapja sem volt; maga horgacsolt magának fejkötõt, azt viselte. A haja rövidre volt vágva, úgy nézett ki, mint egy kisfiú.</p>
<p class="rd">Semmijük sem volt és mégis milyen boldogok voltak! Júliának az volt az egyedüli mulatsága, hogy Petõfitõl tanult angolul, s aztán ebéd fölött (amit a &#132;Sas&#148;-ból hozattunk) beszéltünk angolul egymás rovására mulatva.</p>
<p class="rd">És énnekem ezt az õ boldogságukat mindennap kellett látnom.</p>
<p class="rd">Ez olyan, mintha valaki a poklot még meg is paprikázza. Ezen korszak alatt jelentek meg az &#132;Életképek&#148;-ben bizonyos &#132;Aggteleki&#148;-tõl &#132;Visszhang szavai&#148; cím alatt több rendbeli költemények, állítólag egy mûvésznõhöz írva. Ma már bevallhatom, hogy azoknak a költeményeknek a szerzõje én voltam. Hanem azért (dacára annak, hogy a versek nem rosszak) ünnepélyesen tiltakozom az ellen, hogy valaha valaki ezeket az én munkáim sorába beiktassa; mert én még ma, negyven év után, sem vagyok olyan vén, mint amilyen életunt decrepitus, halálra vágyó fickó volt az a bizonyos Aggteleki.</p>
<p class="rd">De ugyanez a keserû, világgyûlölõ hangulat vonul végig minden egyéb akkor írt munkámon; az összetört kedély kifakadásai, rémlátások beteg képzelet álmaiból, önmegvetés, holdkóros világnézetek jellemzik valamennyi akkori elbeszélésemet. S ezek akkor tetszettek. Akadtak utánzóim. Még Petõfit is félrevezettem az igaz útról. Maga bevallá, hogy <i>a &#132;Hóhér kötele&#148;</i> címû regényét az én <i>&#132;Nyomorék naplója&#148;</i> címû elbeszélésem hatása alatt írta; ami azután a szörnyetegségek netovábbja.</p>
<p class="rd">Ki tudja, hova építettem volna fel ezt a Bábel-tornyot, ha egy egészséges földindulás le nem dönti.</p>
<p class="rd">Petõfi egyszer rajtakapott, mikor azt a bizonyos arcképet kijavítgattam. Észrevette a szemeimen, hogy könnyeztek.</p>
<p class="rd">Én titkolni akartam azt; restelltem nagyon.</p>
<p class="rd"><i>&#150; Így van ez jól,</i> fiú &#150; mondá ekkor &#150;, <i>szükség van a világban most olyan emberekre, akik nem boldogok.</i></p>
<p class="rd">Emlékezetes egy mondás!</p>
<p class="rd">Akkoriban írta ezeket: &#132;Véres napokról álmodom&#148;. &#150; &#132;Dalaim&#148;. Ez égverõ végstrófával: &#132;De mit tûr a szolgaságnak népe? Mért nem kél fel, hogy láncát letépje? Arra vár, hogy Isten kegyelmébõl, Azt a rozsda rágja le kezérõl?&#148;</p>
<p class="rd">Aztán átvitt a maga szobájába. Annak a falain voltak díszes rámákban felakasztva a francia forradalom fõ-fõ vezetõinek remek kõrajzú arcképei. Ez volt egyedüli fényûzése, Danton, Robespierre, Desmoulins Camille, Saint Juste, madame Roland. Ott azután feleségestõl együtt kiosztották a szerepeket; nekem volt szánva Saint Juste, Júliának madame Roland. És azután beszéltünk &#132;a véres napokról&#148;. Nem soká lesz már álom, ébren látjuk. S ott leszünk az elsõk között.</p>
<p class="rd">Más épeszû ember, az ilyen beszédekre, az ablakon át szökött volna ki ebbõl a házból; én hozzá voltam bûvölve. Nekem éppen hozzá illett a lelkiállapotomhoz: meggyújtani magamon a Dejanira-köntöst, s aztán kiszaladni a nép közé, hogy az is gyulladjon tõlem lángra.</p>
<p class="rd"><i>&#132;Férfi sorsa a nõ!&#148;</i></p>
<p class="rd">Ha akkor az a hölgy, amikor utoljára a kezében volt a kezem, azt mondja: &#132;maradj itt!&#148; bizony ott maradok. Bizony beérem a magam kis boldogságával s nem futok a hír holdvilága után. Manapság valószínûleg királyi táblai ülnök volnék s magam is nagyokat nevetnék rajta, mikor barátságos lakomázás végén a kollégáim, szörnyeteg mondatokat idéznek a legelsõ regényembõl, amelynek egy-egy defectus példánya még valamely antikvárius kacatjai közül kuriózumképpen elõkerül.</p>
<p class="rd">Így lett volna, ha az a hölgy azt mondja, hogy &#132;maradj&#148;. Ha pedig azt mondja az a hölgy, hogy &#132;fuss!&#148; hát akkor futottam volna én is a futó csillagok útján, amerre a többiek.</p>
<p class="rd">Hisz azok közül, akik március tizenötödikén velem együtt ott álltak a népsokaság elõtt a városház erkélyén, hirdetve, hogy &#132;itt a népszabadság napja!&#148; az én szép, fiatal arcú, lángszívû munkatársaim közül hárman tûntek el, az akkor kimondott szóért: &#132;szabadság&#148;, úgy, hogy a sírjukra sem találni, Petõfi, &#150; Vasvári, &#150; Bozzai.</p>
<p class="rd">És bizonyára nekem is elég lett volna akár az a négy lat ólom, akár az a kozáklándzsa, akár az a gránátszilánk, mely azt a hármat megölte&#133;</p>
<p class="rd">Ha az a hölgy azt mondja: &#132;fuss!&#148;</p>
<p class="rd">Sorsom feladta a talányt: &#132;vagy élni elfeledtetve, vagy ifjú halálomról megemlegettetni.&#148;</p>
<p class="rd">&#132;Maradj&#148; vagy &#132;fuss!&#148;</p>
<p class="rd">Ekkor azt mondta egy hang:</p>
<p class="rd">&#150; &#132;Menj! De együtt megyünk!&#148;</p>
<p class="rd">De ez nem a tengerszemû hölgy hangja volt.</p>
<p class="rd">Egy reggel Petõfi kacagva ront be a szobámba:</p>
<p class="rd">&#150; Hahaha! Akarsz nevetni? Fogd ezt a &#132;Honderût&#148;.</p>
<p class="rd">S kezembe adja az ellenséges lap legújabb számát.</p>
<p class="rd">A szemem egyszerre megakadt rajta, ami olyan nevetnivaló volt. &#150; Szülõvárosomból pompás leírása annak az esküvõnek, mely Bagotay Nepomuk János úr és a világhírû szép hölgy között végbement. (A nevét nem olvastam el.) A boldog pár mézesheteit Párizsban fogja élvezni.</p>
<p class="rd">Hahaha!</p>
<p><hr><p align=center><a href="jokai6.htm"><img src="bal.gif" alt="Vissza" width="31" height="31" border="0"></a><a href="index.htm"><img src="home.gif" alt="Kezdõlap" width="31" height="31" border="0"></a><a href="jokai8.htm"><img src="jobb.gif" alt="Elõre" width="31" height="31" border="0"></a></p>
</body>
</html>
