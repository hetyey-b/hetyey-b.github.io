<!DOCTYPE html PUBLIC "-//W3C//DTD XHTML 1.0 Strict//EN">
<html xmlns="http://www.w3.org/1999/xhtml" xml:lang="hu" lang="hu">
<head>
<meta http-equiv="Content-Type" content="text/html; charset=iso-8859-2">
<link rel="stylesheet" href="2.css" type="text/css">
<title>Jókai Mór: A tengerszemû hölgy</TITLE>
<LINK href="/vmek2/vmek.php3" type="text/css" rel=STYLESHEET>

</head>
<body link="#660000" aLink="#444444" vLink="#664422" bgColor="#ffffee" leftMargin="25" rightMargin="25" 
text="#000000">

<p class="rd_fejezet"><a name="21"></a><span class="cim">XXI. FEJEZET <br><i>Mária-Nostra</i></span></p>
<p class="rd">Hej, de tenger idõ múlt el azóta, hogy ez történt. Idestova húsz esztendeje lesz. Elszédülök, ha visszatekintek rá.</p>
<p class="rd">De sok rossz esztendõ; de sok nemszeretem nap.</p>
<p class="rd">De sokan elköltöztek mellõlem, akiknek öröm volt az élet, akikre mosolygott a jövendõ. És én itt maradtam.</p>
<p class="rd">Alig találkozom már egy-egy magamhoz hasonló õsz alakkal a régi fényes idõkbõl, amikre jólesik még visszaemlékezni s elmondani: &#150; &#132;Nem így volt az régen!&#148;</p>
<p class="rd">&#133;Néhány évvel ezelõtt sorra látogattam a hazai nagy államfogházakat. Voltam Szamosújvárott és Illaván, ahol a bûn arisztokráciája van összegyûjtve. Mindazok az alakok, akik tíz éven felül terjedõ fogságra vannak elítélve, a halálbüntetésbõl kegyelem útján élõ halottakká téve. Érdekes tanulmány az emberi élet éjszakájából.</p>
<p class="rd">Meglátogattam a Mária-Nostrát is. Ott a nõi elítéltek vannak.</p>
<p class="rd">A felügyelést apácák végzik.</p>
<p class="rd">Látogatást csak miniszteri rendelet mellett szabad tenni e fegyházban.</p>
<p class="rd">Ott példás rend uralkodik; a fegyencnõkkel igen jól bánnak. Végigvezettek a nappali termeken, ahol a fegyencek munkával vannak elfoglalva.</p>
<p class="rd">Egy hosszú teremben csupa fehér ruhát varrnak. A finomabb munkát végzõknek külön asztalkájuk van.</p>
<p class="rd">Egy ilyen asztalka elõtt megálltam; egy nõ varrt valami gyermekruhát.</p>
<p class="rd">Az a szabály, hogy mikor a látogató (aki csak magas engedély mellett jöhet ide) megállt egy fegyencnek az asztalánál, ez tartozik rögtön felállni a helyérõl, s akár kérdezve, akár kérdezetlenül elmondani, mi vétségért s mennyi idõre lett elítélve.</p>
<p class="rd">Õ is felkelt, mikor elõtte megálltam.</p>
<p class="rd">Olyan fehér volt már a haja, mint az õszi ökörnyál, de a szemei most is a régi színváltozó tûzben égtek; még most is lángoló tengerszemek!</p>
<p class="rd">Komoran, egyhangúan elmondá, amivel tartozott:</p>
<p class="rd"><i>&#150; &#132;Megöltem a férjemet. El vagyok ítélve élethosszig tartó fogságra&#148;.</i></p>
<p class="rd">Élethosszig! &#150; S az élet olyan hosszú!</p>
<p class="rd">&#150; Nem tehetnék önnek az érdekében valamit?</p>
<p class="rd">&#150; Köszönöm. &#150; Jó nekem itt. &#150; Nincs mit keresnem a világban.</p>
<p class="rd">Azzal visszaült a helyére, s folytatta a munkáját.</p>
<p class="vonal"> &nbsp; &nbsp; &nbsp; </p>
<p class="rd">Szegény kis Erzsike.</p>
<p class="rd">Tavaly kaptam a haláláról értesítõ levelet.</p>
<p class="rd">Az volt a kívánsága, hogy ezt <i>velem</i> tudassák; senki mással.</p>
<p class="vonal"> &nbsp; &nbsp; &nbsp; </p>
<p class="rd">Szegény kis Erzsike! Most már én is feloldhatlak vétkednek terhe alól, ahogy a szent atyák mondják:</p>
<p class="rd">&#150; &#150; Ego te absolvo, ab omni vinculo, excommunicatione, suspensione, et interdictione, <i>quantum possum,</i> et tu indiges &#150; ego te absolvo! Amen.</p>
<p><hr><p align=center><a href="jokai20.htm"><img src="bal.gif" alt="Vissza" width="31" height="31" border="0"></a><a href="index.htm"><img src="home.gif" alt="Kezdõlap" width="31" height="31" border="0"></a></p>
</body>
</html>
