<!DOCTYPE html PUBLIC "-//W3C//DTD XHTML 1.0 Strict//EN">
<html xmlns="http://www.w3.org/1999/xhtml" xml:lang="hu" lang="hu">
<head>
<meta http-equiv="Content-Type" content="text/html; charset=iso-8859-2">
<link rel="stylesheet" href="2.css" type="text/css">
<title>Jókai Mór: A tengerszemû hölgy</TITLE>
<LINK href="/vmek2/vmek.php3" type="text/css" rel=STYLESHEET>

</head>
<body link="#660000" aLink="#444444" vLink="#664422" bgColor="#ffffee" leftMargin="25" rightMargin="25" 
text="#000000">

<p class="rd_fejezet"><a name="13"></a><span class="cim">XIII. FEJEZET <br><i>Hogy volt tovább?</i></span></p>
<p class="rd">Mikor újra felemelte az arcát, olyanok voltak a szemei, mint egy álomjáróé, aki a holdvilágba bámul. Csaknem feketének látszottak, úgy ki voltak tágulva a pupillái. Halkan beszélt:</p>
<p class="rd">&#150; Még most is, mintha elõttem volna az egész kép. A város legnagyobb része lángban állt. Estének kellett lenni; a kálvinista toronyban az óraütés belevegyült a félrevert harangkongásba. Az óra ütött nyolcat, a félrevert harang ötöt, az emberek számlálták, éppen tizenhárom. Nap nem sütött már, de az egész égboltozat világított, a sûrû füstfellegek tûz verõfénye csinálta a pokolbeli nappalt, s ebben a rettentõ világításban mint valami rémbálvány, emelkedett ki a kálvinista templom tornya, szörnyeteg nagy réztetejével, s annak a csúcsán a nagy aranygombbal és csillaggal. Csillag és gomb úgy ragyogott, mint egy túlvilági tünemény. A tûz ropogását túlordította a tízezernyi rémült ember kiáltozása, az állatok üvöltése. A város <i>Megyercs</i> utcai részébõl, ahol a szekeresgazdák laknak, mind összetódultak a kocsik, lovak, tehenek, gazdáikkal együtt a Rozália térre s a <i>&#132;Cigánymezõre&#148;.</i> Mozdulni nem tudtak egymástól. Ekkor a jajgató, szitkozódó, átkozódó sokaság közé odaomlott az az embertömeg, mely a Duna-partról törte magát az égõ városon keresztül, azzal a rémordítással, hogy &#132;betört a városba az ellenség!&#148; A rémhír akkorát nõtt, mire idáig jutott, hogy már látták az ellenséges katonákat a városba berohanni. &#150; &#132;Ölnek, pusztítanak! Fussunk! Fussunk!&#148; &#150; Némelyek még azt kiabálták hozzá, hogy &#132;most már a várból fogják bombáztatni az ellenségtõl elfoglalt várost!&#148; &#150; Egyszerre tele lett minden utca, mely a Vág hídjához vezet, menekülõ szekerekkel. Akik elébb akartak odajutni, azok a &#132;kis piac&#148; szûk utcáján igyekeztek elõre. Én rémületemben egy ilyen vágtató szekérnek a saraglyájába kapaszkodtam, úgy futottam lélekszakadva a szekér után. A könnyû topánkák mind ki voltak már szakadva a lábamon, s tele lettek kaviccsal. Nem értem rá, hogy megálljak és kirázzam belõlük. Abba a szekérbe igen jó lovak voltak fogva, s a kocsis nem kímélte az ostort. A kocsiülésben két asszony ült parasztszûrben. Én csodálkoztam rajta, hogy burkolhatják be magukat azokba a szûrökbe, s a fejüket a nagy kendõbe, mikor olyan pokoli hõség süt körös-körül, földrõl, égrõl, mindenünnen.</p>
<p class="rd">Az a kocsi szerencsésen eljutott a vágdunai hídhoz, mielõtt a többi menekülõ szekerek eltorlaszolták volna az utat. Ott a révnél meg kellett állnia, mert a vámszedõk a hídpénzt követelték: Az, hogy ég a város, õrájuk nem tartozott, azért a hídvámot meg kell fizetni. Az egyik asszony odaadott egy százforintos osztrák bankjegyet. Abból meg a vámos nem tudott visszaadni. Furcsa parasztnõk ezek, akiknél nincs aprópénz, csak százforintos bankó. Amíg ezek itt alkudoztak, nekem eszembe jutott, hogy hiszen az az úri ruhám van rajtam most, s annak a zsebében mindig szokott lenni egy ezüst tizes, hogy ha koldussal találkozom, odaadhassam neki. Odaszóltam a pórnõknek: &#150; &#132;Énnálam van egy tizes, odaadom a vámszedõnek, csak arra kérem hogy vegyenek fel a kocsijukra, van hely a kocsis mellett. Nem bánom, vigyenek akárhová&#148;. Erre az egyik asszony hirtelen odakiáltott a kocsisnak: &#150; &#132;Ne engedje felülni ezt a leányt, nem vesszük fel!&#148; Aztán meg a vámszedõnek mondá, hogy tartsa meg hát azt a százast, ha nem tud visszadni belõle, csak a kocsijukat eressze tovább. Én elszörnyedtem ezen az embertelenségen. Micsoda szívtelen asszony lehet ez, aki ilyen veszedelem idején egy menekülõ nõt fel nem vesz a kocsijára? Parasztasszony létére inkább százas bankót veszteget kárba. Felgerjedésemben megkaptam a parasztasszony fején a bebugyoláló nagykendõt, s lerántottam az arcáról. &#150; Majd jéggé fagytam! &#150; A saját anyámat ismertem meg. &#150; &#132;Anyám, édesanyám! Hát nem ismer rám? Én vagyok a kegyed leánya, az Erzsike!&#148; Erre az anyám a szûr gallérját vonva arca elé, parasztossá elváltoztatott hangon mondá: &#150; &#132;Menjen innen, hagyjon békét! Nem ismerem a kisasszonyt. Én nem vagyok magának az anyja. Eressze el a kendõmet!&#148;</p>
<p class="rd">Azt hittem, hogy megõrülök. Nem ismer rám az anyám! Nem akar a kocsijára felvenni. Mint a villám, úgy lobbant át a lelkemen az a gondolat, hogy õ az, akit a nép így átkoz. Bizonyosan igaztalanul átkozzák, de az ilyenkor nem segítség. Akire a népdüh kimondja: &#132;ez az!&#148; az el van ítélve. Nekem nem szabad itt az anyámat elárulnom. Hirtelen odadobtam az ezüstpénzt a vámszedõnek, hadd bocsássák útjára a szekeret. Gondoltam, hogy ha egyszer a hídon túl leszünk, akkor nem kell többé az anyámnak az üldözéstõl félni, felvesz majd magához a szekérbe. Azzal a hátulsó lõcsbe fogózva, futottam tovább a szekér mellett, amíg a fortificatio sáncain túljutottunk, ki az országútra. Ott aztán ismét elkezdtem lelkendezve könyörögni, ahogy fulladozó hangom engedte: &#150; &#132;Anyám, édes jó anyám! Vegyen fel a kocsira. Odavagyok. Nem tudok tovább menni&#148;. Nem ügyelt rám. Szidott, kergetett: &#150; &#132;Takarodj! Pusztulj! Mars innen!&#148; S hogy mégsem akartam elmaradni, utoljára megfogta a lõcsbe kapaszkodó kezemet s erõvel lefeszegette az ujjaimat a lõcsrõl, s aztán nagyot taszított rajtam, hogy én végigestem az útfélen. A szekér tovább robogott.</p>
<p class="rd">Idáig tartott az erõm. Nem bírtam a lábaimon állni többé, úgy reszkettek. Testben-lélekben összetörve e rettenetes nap kínszenvedéseitõl, térden vánszorogtam az árok széléig. A halálfélelem ösztöne mondta, hogy az út közepérõl eltakarodjam, ahol agyongázolnának. Ott azután fekve maradtam, nekidõlve egy útszéli jegenyének, s aztán néztem az elõttem végigvonuló rémlátványt érzéketlenül. A menekülõ szekerek hármasával, négyesével vágtattak végig az országúton, összeakadtak a tengelyeikkel; volt iszonyú káromkodás, egy-egy szekeret belefordítottak az árokba, az asszonyok, akik rajta ültek, sikoltoztak, jajgattak kétségbeesve; némelyik szekeres arra a vakmerõ gondolatra jött, hogy keresztültörjön az árkon, le az országútról a szabad mezõre; a többi követte a példáját; olyan közel gördültek el mellettem, hogy szinte elgázoltak, s énnekem már annyi akaraterõm sem volt, hogy a lábamat elhúzzam a gördülõ kerekek elõl.</p>
<p class="rd">Ekkor trombitaszó vegyült a zûrzavaros lárma közé. Egy csapat huszár igyekezett utat szabadítani a menekülõ szekérsorok között a szénásszekereknek, melyeket &#150; mint késõbb meg lett nekem magyarázva &#150; a várkormányzóság átszállított az égõ városból a Vágon túl fekvõ Izsa helységbe. A vezénylõ tiszt szitkozódott, káromkodott, s kardlapozta a kocsisokat, akik a katonai vonat útját elállták: &#150; &#132;Átkozott pugrisok! Ahelyett, hogy a tüzet oltanátok, világgá szaladtok! Mi az ördög lelt benneteket? Nincs az ellenség a hátatokon! Menjetek az öregapátok lelkébe vissza!&#148;</p>
<p class="rd">Nekem ez a hang olyan ismerõs volt. Csakhogy ezt az arcot még nem láttam. Pörge bajusz, francia szakáll, huszáros egyenruha, a fején tollas kalap. Sohasem láttam.</p>
<p class="rd">Úgy tûnt fel elõttem, mint a mesebeli sárkányölõ vitéz. Mindekkorig senki sem akarta észrevenni azok közül, akik mellettem elrobogtak, hogy az árokparton egy nyomorult teremtés fekszik. Akárki leánya, de magával jóltehetetlen. Senki sem ügyelt rám.</p>
<p class="rd">Ez a tiszt észrevett. A legnagyobb küszködés közepett megfigyelte, hogy a lovának lábai elõtt egy nõ fekszik. Hirtelen visszarántotta a paripáját, s a nevemen szólított:</p>
<p class="rd">&#150; Elsbeth nagysám! Hogy jön ide? Az Istenért! Mi történt vele?</p>
<p class="rd">Errõl a megszólításról ráismertem. Ezt a nevet csak egy ember szokta használni, mikor amaz emlékezetes színpadi próbákon a szerepemre betanított.</p>
<p class="rd">&#150; Bálványosi úr! Direktor úr! &#150; rebegtem én örvendezve. &#150; Nem! Nem! Rengetegi kapitány a nevem! Hát a mama hova lett? Elfutott? Jól tette. &#150; Üljön fel nagysám, ide az én szekeremre; majd én biztos helyre szállítom.</p>
<p class="rd">&#150; Nem bírok fölkelni.</p>
<p class="rd">Ekkor hirtelen leszállt a lováról, a kantárját az ordinánc kezébe adta, s odajött hozzám; fölemelt a karjaira, úgy vitt a szekeréig, s ott elhelyezett a jó illatos szénába.</p>
<p class="rd">Olyan érzés volt az, mintha a paradicsomba vinnének. Aztán rám dobta a köpönyegét. Idekinn hideg volt már, és szél fújt.</p>
<p class="rd">Még egyébre is kiterjedt a gondja:</p>
<p class="rd">&#150; Ott van az elemózsiás tarisznyám, Elsbeth nagysám. Ma bizonyosan nem vacsorált; szedje ki belõle, amit talál. Valami ital is lesz a kulacsban. Az jól fog nagysámnak esni. Aztán ne féljen semmit. Ott áll még a fügét mutató szûz a vár ormán.</p>
<p class="rd">Azzal ismét felszökött a lovára, s folytatta hatalmasan a kommandírozást, hogy a szénásszekereit keresztültörtesse a szekértáboron. &#150; Azt hittem, hogy egy arkangyalt látok.</p>
<p class="rd">Nem is kínáltattam magam többet. Amint megkaptam az élelmiszeres tarisznyát, ami elébb kezembe akadt, sonka, pogácsa, cipó, azt tömtem magamba. Úgy faltam, mint egy menazsériából kiszabadult vadállat. Azt hiszem, hogyha a mennybéli üdvösségemet kérték volna tõlem, azt is odaadtam volna azért a puha szénában fekvésért meg ezekért a mohón lenyelt falatokért.</p>
<p class="rd">Mikor aztán jóllaktam, ahogy még sohasem, akkor lecsavartam a csutora tetejét, s a számhoz vittem; nem ízleltem elébb, mi van benne, csak húztam, húztam, ahogy a lélegzetem bírta, amíg a szomjam vágyta; azt hiszem, hogy pálinka volt. Mikor nem tudtam már tovább inni, szétnéztem; az egész világ olyan tréfás színt vett föl elõttem. Az égõ város egy nagy illumináció; a közepében a kálvinista torony; nem egy torony, hanem három; a bolondos egyre táncol, jobbra-balra lógatja a fejét, s valamennyi ember és ló, kocsi, szénásszekér, azok mind ugrálnak, táncolnak, a lakodalmas nép rikontgat hozzá. Azzal elvesztettem az eszméletemet.</p>
<p class="rd">Mikor másnap, húsz órai alvás után fölébredtem, egy parasztház szobájában találtam magamat. Két férfi tanakodott fölöttem: a tábori orvos és &#132;õ&#148;. &#150; &#132;Hogy érzi magát, Elsbeth nagysám? Ez itt az én kis szobácskám.&#148;</p>
<p class="rd">Ettõl fogva vagyok én &#132;Elsbeth nagysám&#148;.</p>
<p class="rd">Ezzel Erzsike odalépett a meredély párkányára, két kezét összetette a keblén, s arcát hátrafordította felém.</p>
<p class="rd">&#150; Elmondtam mindent, már most ítéljen ön el. Nem szükség, hogy megtaszítson, csak a kezével intsen felém. Én elvégzem.</p>
<p class="rd">Én ijedten kaptam meg a kezét, s elrántottam a szédítõ sziklapárkányról.</p>
<p class="rd">&#150; Ne kísértsen Istent! Legyen eszén. S erõvel odavontam a parázs mellé.</p>
<p class="rd">&#150; De hát &#132;élet&#148; ez?</p>
<p class="rd">&#150; Csendesüljön le. Azok a fegyveresek már itt jönnek felénk.</p>
<p class="rd">Nem voltak csendõrök. Két jámbor erdész volt, a diósgyõri kamarai uradalomból. Egy szürke szakállú öregebb ember, meg egy fiatalabb segéd.</p>
<p class="rd">Semmi ellenséges szándék nem vezette õket ide. Láthatták is, hogy igen ártatlan mulatságot mívelünk itt, a tûz mellett falatozunk. A sziklán hagyott albumomban a megkezdett tájkép.</p>
<p class="rd">Szép barátságosan üdvözöltek bennünket, amit én viszonoztam. Kérdeztem az öregebbtõl, hogy nem követtem-e el valami tulajdonsértést azáltal, hogy a más fájából tüzet raktam? Ha igen, megtérítem a kárt; &#150; amire az öreg azt mondta hogy nincs semmi panasz ellenem; a targally a szegény emberé, aki összeszedi, idézte errõl a klasszikus német balladát, amelyben a rossz-szívû erdész a szegény parasztot megfosztja a rõzsekötegétõl. Tehát olvasott embernek kellett neki lenni.</p>
<p class="rd">Azután azt is elmondta, hogy miért jöttek ide:</p>
<p class="rd">&#150; Észrevettük onnan alulról a füstrõl, hogy az Örvény-kövön látogatók vannak. Kötelességünknek tartottuk feljönni. Az erdõben farkasok járnak. Arra akartuk önöket figyelmeztetni.</p>
<p class="rd">&#150; Köszönöm a nagy barátságot. A farkasok, úgy tudom, hogy nem támadják meg az embert.</p>
<p class="rd">&#150; De most nagyon impertinenskednek, mintha tudnák, hogy a kormány beszedette mind a puskákat. Csak éppen nálunk hagyott meg egypárt. Nappal ugyan elkerülik az embert, de sötétben vagy hófúvásban nagyon orcátlanok.</p>
<p class="rd">&#150; Mi sem szándékozunk itt maradni estig, csak én akarom befejezni a vázlatomat, amiért ide felfáradtam.</p>
<p class="rd">&#150; De figyelmeztetem az urat, hogy a hóesés hamarább be fog következni, mint az éjszaka. Én ismerem az idõjárást; mikor ilyen nagy köd fekszik a tájon reggel, s az hirtelen felszáll s egyszerre homályos idõ lesz, akkor még aznap havazást várhatunk. Ez nekem régi tapasztalásom.</p>
<p class="rd">&#150; Sietni fogunk haza.</p>
<p class="rd">&#150; Tardonán tetszik lakni, vagy Mályinkán?</p>
<p class="rd">&#150; Én Tardonán lakom.</p>
<p class="rd">&#150; Isten áldja meg az urat. Én ott ismerek minden embert.</p>
<p class="rd">Azt sem kérdezte, kinek hínak. Kezet szorítottunk, s azzal mind a ketten odább mentek.</p>
<p class="rd">&#150; Hát érdemes volt ezért a barlangba bújni? &#150; mondá Erzsike, mikor az erdészek eltávoztak.</p>
<p class="rd">&#150; Van olyan ember sok, aki a nagy veszéllyel szembe mer szállni s a kis veszély elõl elbújik.</p>
<p class="rd">&#150; S ön azt gondolja, hogy ez az én barátom valami vasevõ?</p>
<p class="rd">&#150; Sokáig én is azt gondoltam. Nem volt példátlan dolog, hogy abban a rendkívüli korszakban az emberek egyszerre átalakultak. Akirõl azt hittük, hogy valami anyámasszony katonája, valóságos hõs lett. Lettek ügyvédekbõl ezredesek; a háború sok jellemre nemesítõ hatással van. Én igazán azt hittem, hogy Rengetegi a nevével együtt az egész alakját elcserélte. Mikor másokat buzdítani kellett, olyan ékesen szóló senki sem volt, mint õ. Én valóban büszke lehettem rá, hogy mi egymáshoz tartozunk. Amint az osztrák hadak körülzárták a várost, s a legelsõ bombát beröpítették a Városház térre, az egész közélet egyszerre fenekestõl felfordult. Nem volt már etikett. Nagyúri családok elhagyták a házaikat, akiké még le nem égett, s a Cigánymezõn állítottak fel sátorokat, azokban laktak. Odáig nem hordtak el a monostori ágyúk bombái. A bódéban megszûnik az erkölcs szabályzata. Egy katonatiszt nagy tekintély volt akkor, s annak a karjába kapaszkodva menni végig az utcán, dicsõség volt. Hogy férje-e a karján vezetett nõnek, az nem volt kérdés; derék ember, vitéz ember! Ez volt a fõdolog. S ha ismerõssel találkoztam, úgy mutattam be, mint jövendõbelimet. Azt mindenki tudta, hogy a válóperem meg van kezdve Bagotay Mukival. De hol van most törvényszék? prókátor? bíró? Az mind kardot visel, s az ágyúknál szolgál. &#150; Ha kérdezték hol lakom, hát a várban! A várban lakás irigylett állapot! Ott bombamentesek a szobák. Azt hiszem, hogy többen irigyelték a sorsomat, mint szánakoztak rajta. Én is beletaláltam magamat a katonaéletbe. Adtunk koncerteket s azokon én hegedültem, Rengetegi pedig deklamált. Mikor az ellenség legjobban szórta a bombákat a várra, mi felvittük a zenekart a bástya tetejére, s ott jártuk, nagy muzsikaszó mellett, a csárdást. Hadd bosszankodjék a német! Nekem hírem volt már, mint rakétás táncosnõnek.</p>
<p class="rd">(Én bizony nemigen épültem ettõl a beszédtõl.)</p>
<p class="rd">Erzsike vette észre, hogy nemigen tetszenek az õ tábori viselt dolgai.</p>
<p class="rd">&#150; Hát, édes barátom, azt ne higgye ám ön valamiképp, hogy az én életem ezen epizód alatt csupa dínom-dánomból állt; volt abban egy kis intermezzo is. &#150; Azt tudhatja ön, hogy a télen a komáromi dolgok nagyon rosszul álltak. A katonai kormányzó gyönge kapacitás volt ahhoz a feladathoz, ami egy ilyen hatalmas vár védelmezésével együtt jár; a várõrség henyélt és zúgolódott. Árulásról suttogtak! Sõt a tüzérség fõparancsnokát meg is fosztották az állásától. A magyar kormányt kellett volna értesíteni Debrecenben a veszélyes helyzetrõl és más várkormányzót kérni, aki tapasztalt vezér. De hogyan lehessen Komáromból Debrecenbe izenetet küldeni? Ki vállalkozik arra a vakmerõ feladatra, hogy a Komáromból küldött tudósítást, valamennyi ellenséges hadseregen keresztül, elvigye, s az arra adott választ megint visszahozza? Egy hírnököt már elküldtek, de az nem tudott visszajönni. Ez fejben járó tréfa.</p>
<p class="rd">Egy este azzal a szóval jön be hozzám a kazamatában levõ szobába Rengetegi, hogy:</p>
<p class="rd">&#150; &#132;Elsbeth! Itt az óra, amelyben búcsút kell vennünk egymástól.&#148;</p>
<p class="rd">Én azt gondoltam, hogy be van csípve.</p>
<p class="rd">&#150; Csak nem vesztett ön el engemet talán a kártyán?</p>
<p class="rd">&#150; &#132;Kegyedet nem; de a fejemet. Elvállaltam a debreceni küldetést. Nagy fába vágtam a fejszét; vagy hatot, vagy vakot! Ezer forintot adtak a markomba, hogy a szökésem útját teljes sikerrel készíthessem elõ.&#148;</p>
<p class="rd">&#150; S ön azt az este mind elkártyázta.</p>
<p class="rd">&#150; &#132;Hát már ezt kegyed hogy találta ki?&#148;</p>
<p class="rd">&#150; Stúdiumom van nekem ebben. Ismerem már ezeket a hippokratészi ábrázatokat. Mármost mit fog ön csinálni?</p>
<p class="rd">&#150; &#132;Megmentem a becsületemet. Elmegyek az útra pénz nélkül.&#148;</p>
<p class="rd">&#150; Hallja ön! Azt elhiszem, hogy ön innen, ebbõl a bombázott várból szívesen kimegy &#150; hanem, hogy ide vissza is jöjjön, abba nincsen hitem. Mást mondok én önnek. Adja ide nekem azt a hivatalos értesítést, amit el kell vinni, majd én eljuttatom azt a kormány kezébe.</p>
<p class="rd">&#150; &#132;Hogyan?&#148; &#150; kérdezé Rengetegi, roppantul megörülve. &#150; &#132;Azt még önnek sem mondom meg. Én már régen fõzöm ezt a tervet. Önnek ebben csak passzív szerepet kell játszani. Ön elrejti magát Izsa faluban, melyet az ellenség nem tart megszállva, mert a várütegek alatt fekszik; s ott meghúzza magát addig, amíg én visszajövök a Debrecenbõl küldött válasszal.&#148;</p>
<p class="rd">(Én most már bámulni kezdtem ezt a nõt.)</p>
<p class="rd">&#150; És Rengetegi barátom elfogadta ezt az ajánlatot?</p>
<p class="rd">&#150; De nagyon kapott rajta. Beszélt nekem lélekemelõ példákat a világtörténelembõl, hõs asszonyokról, akik együtt harcoltak a férjeikkel, Rozgonyi Cicellérõl. Felfogadta, hogy ha szerencsésen bevégzem ezt a küldetést, azontúl &#132;Zenobia királynénak&#148; fog nevezni.</p>
<p class="rd">Még aznap este elkészültem a tervemmel. Rengeteginek a haját, bajuszát, szakállát befestettem feketére, hogy olyan könnyen felismerhetõ ne legyen.</p>
<p class="rd">(&#150; Ez hát a kegyed ötlete volt?)</p>
<p class="rd">&#150; Azután eldugtam õt egy hetényi parasztházban, azzal az utasítással, hogy addig házi börtönt adjon magának, amíg én nem kopogtatok az ajtaján. Akkor hozzáfogtam a saját alakom átidomításához. Nekem egy cigánybanda prímásának kellett lennem. Hej, akkor festette volna ön le az arcképemet! Akkor voltam ám szép. Az arcom befestve dióhéj levével, olyan fekete lett, hogy <i>olvasva</i> is elmehettem a cigányok között, a hajam annyira lenyírva, hogy csak vállamig ért, az öltözetem uraságtól levetett ajándékkabát, rám nem szabott gúnya, soha ki nem mosott ing; a legszurtosabb &#132;malacbanda&#148; prímásává lettem.</p>
<p class="rd">(Nem álhattam meg, hogy a kezét meg ne szorítsam. Milyen áldozatokat tud hozni egy asszony &#150; a hazáért &#150; meg a szeretõjéért!)</p>
<p class="rd">&#150; Ez még mind tréfa! Akkor összeszedtem magamnak egy bandát. Ha egyedül jár a cigány, elfogják mint kémet; de ha kvartettben jár, akkor vígan mehet. Szereztem magam mellé egy bõgõst, egy klarinétost meg egy kontrázó hegedûst. Könnyû volt õket rábeszélni, hogy otthagyják a bombázott várost, ahol az úri emberek mind kiszorították õket a cigányviskóikból. A hús, kenyér megdrágult, s nem volt semmi kereset. Ki muzsikáltatott e szörnyû farsangon?</p>
<p class="rd">Én tehát negyedmagammal nekiindultam annak a hosszú, bizonytalan útnak gyalog. Szánkón csak akkor jár a cigány, ha valami uraság viteti, s olyan uraság nem volt a vidéken. Útközben, ha találtunk egy csereklyével rakott szekeret, mely a nádasból fûtõszert szállított, arra felkérezkedtünk; de ott meg majd elfagyott a lábunk. Megint csak leszálltunk.</p>
<p class="rd">A legelsõ faluban, Ógyallán már ott találtuk az osztrák cernirozó sereg egy csapatát, a vasas németeket. A cirkáló patrol bekísért bennünket a parancsoló õrnagyhoz. Az kegyetlen uraság volt. Majd megevett, úgy ránk förmedt; hogy mertünk kijönni a városból? Mi persze egy szót sem értettünk németül; s mind a négyen, cigány szokás szerint, egyszerre elkezdtünk szabadkozni, hogy nem lehet ott maradnunk a városban, a honvédek minket állítanak ki a bombák elé, s úgy muzsikáltatnak velünk a sánc tetején; minden ágyú mifelénk lõ; ezt a cigány ki nem állja!</p>
<p class="rd">&#150; &#132;Was sagen die Spitzbuben?&#148; &#150; kérdezé az auditorától az õrnagy. Az tudott magyarul, s tolmácsolta neki.</p>
<p class="rd">&#150; &#132;Nix da, gazemberek. Kémek vagytok! Meg kell õket vizitáltatni. Le kell vetkõztetni.&#148; Ugyancsak megszeppentem! Nem a velem hozott sürgöny miatt. Az olyan helyen van, hogy rá nem találnak, de fölfedezik, hogy nõ vagyok, s csak a képem meg a két kezem cigányfajta, a többi európai. Akkor el vagyok veszve. Hirtelen odaszóltam a cigányoknak valamit. Arra egyszerre mind elõkaptuk hangszereinket, s rázendítettük <i>con fuoco</i> a Gott erhalte szép himnuszát. Erre a hatalmas úrnak kiengedt a fagyos ábrázatja. &#150; &#132;No, jól van, semmirekellõk, minthogy tudjátok a tisztességet, hát nem veretek rátok, de itt nem maradtok a faluban, hanem rögtön mentek odább. Itt nem muzsikáltok senkinek. Aki táncolni akar, csak nekem szóljon, majd megtáncoltatom én! Ott a deres.&#148; A klarinétos tréfás fickó volt, s azt nem bírta eltitkolni: &#150; &#132;Áldja meg a devla ezt a nagy urat, de nagy bankóval fizet&#148; &#150; &#132;Was sagt der Kerl?&#148; &#150; kérdezé a major. &#150; &#132;Gott soll segnen den grossen Herren, der zahlt mit grossen <i>Banknoten&#148;</i> Erre még a nagy úr is elnevette magát. &#150; &#132;Hanem azért takarodjatok innen rögtön Érsekújvárig meg sem álltok, ott aztán muzsikálhattok.&#148; Mi kezét-lábát csókoltuk, hogy csak az éjszakát engedje itt töltenünk, félig meg vagyunk fagyva, egy falat sincs a gyomrunkban, egy hét óta &#132;jeget eszünk, vizet iszunk&#148;. Nem ismert irgalmat. Bekötteté a szemeinket, szánkóra rakatott, s úgy kísértetett ki a faluból lovas õrjárattal. &#150; Hisz éppen az volt az én kívánságom, hogy minél hamarább keresztüljuthassak az ércövön, mellyel az ostromolt vár körül volt zárolva. &#150; Ha egyszer kijutunk a világba, ott azután nem kell félteni a cigányt, hogy eltévedjen. Keresztülhegedüli az magát egész Európán, ha ráveti a fejét. Így vegyegtünk végig a Duna mentén, egyik várostól a másikig, s keresztülélveztük a vándorcigányélet minden regényességét, ami télen különösen szapora szokott lenni.</p>
<p class="rd">&#150; De hát nem találkozott kegyed Görgey magyar táborával, hogy annak az oltalma alatt utazhatott volna tovább? &#150; szóltam én közbe.</p>
<p class="rd">&#150; De nagyon is találkoztam. Hanem az volt az utasításomba adva, hogy a küldött sürgönyt egyedül a magyar kormány fejének adjam át, másnak senkinek, még egy hadvezérnek se. Azt megtehettem volna, hogy a magyar deréksereggel vonulok tovább, ott szívesen látták a cigányzenészt. A jó kedvét a honvéd soha nem hagyta el, csakhogy az a fõsereg fölfelé vonult a görbe Tótországba, s az én feladatom az volt, hogy minél elébb Debrecenbe jussak. Nem volt ott más választás, mint egyenesen keresztülcsúszni az ellenséges táborokon, amíg a Tisza partjáig eljutunk, ott azután megint barátságos világ van.</p>
<p class="rd">&#150; Hová rejtette el kegyed a küldött sürgönyt?</p>
<p class="rd">&#150; Az a hegedûmnek a fenekére volt belülrõl felragasztva. A cigánynak a hegedûjét csak nem szedik széjjel, amivel a mindennapi kenyerét keresi. Ami pénzt az egyik városban kerestünk, az elég volt arra, hogy szánkót fogadjunk, ami elvigyen a másik városig. Minden város szélén laknak cigányok, azoknál otthont találtunk, azok nem kérdezték: honnan jövünk? Ha pedig valahol vallatóra fogtak, hazudtunk mi akkorákat, hogy csak ember kellett hozzá, aki elhiggye. Ön emlékezni fog arra a rettenetes téli útra a múlt télen?</p>
<p class="rd">&#150; Nagyon emlékezem. Magam is ott jártam akkor feleségestõl együtt.</p>
<p class="rd">&#150; Milyen derék lett volna, ha véletlenül összetalálkozunk. Én játszottam volna az önök ablaka alatt notturnót. Hahaha! A legkeservesebb állapotom volt, amíg Kecskeméttõl eljutottam a Tiszáig. A városban feküdt Jellasics az egész táborával, széltében elfoglalva az alföldi síkság városait, Nagykõröst, Szabadszállást. Itt kellett magunkat keresztüldolgoznunk. Részem volt abban a nagy szerencsében, hogy játszhattam esténként õ nagyméltósága, a vitéz banus elõtt. Igen meg volt velem elégedve. Kitûnõen tudtam a bandámmal együtt egzekválni azt a szép indulót: &#150; &#132;Szláva, szláva, mu mu mu: Jelacsicsu nas omu!&#148; A délceg &#132;kolo&#148; tánchoz is tudtam nótát húzni, s különösen kivívtam a megelégedését a melódiateljes &#132;Schneider Fáni&#148; polkával. Mondhatom, hogy egészen el voltam kényeztetve. Volt pénz, bor elég, s ha nagy volt a lelkesedés, dacára a fekete pofámnak s a belõlem kisugárzó fokhagyma bûznek, a tiszt urak mind összecsókolgattak.</p>
<p class="rd">Erzsike nem mondhatta ki ezt a szót, hogy rögtön a két arcára ne borítsa a tenyereit. Én aztán kimentettem:</p>
<p class="rd">&#150; Ezek a csókok nem számítanak, akkor ön férfi volt.</p>
<p class="rd">&#150; Hát itt egészen olyan dolgunk volt, amilyennek csak képzelheti magában a cigány a paradicsomot, de az volt a nagy baj, hogy nem tudtunk ebbõl a paradicsomból kiszabadulni. A lovagias bán ránk parancsolt, hogy el ne próbáljunk szökni, mert akkor haditörvényszék elé állít, és fõbelövet. Éjszakára, mikor a kötelességünket elvégeztük, bezártak bennünket egy kis mellékházba, s annak az ajtaja elé egy szerezsánt állítottak puskával.</p>
<p class="rd">Egy éjjel megszöktünk a kéményen meg a szomszéd háztetõn keresztül. &#150; Azaz, hogy csak mi hárman, tudtunk kimenekülni én meg a klarinétos és a kontrás. A bõgõ nem fért ki a kéménylyukon. S a brúgos cigány azt mondta, hogy inkább gúzsnak hagyja magát csavarni, mint hogy a szerszámát ott hagyja veszni. Õt hát ott hagytuk bajra. &#150; Bandára különben sem volt már szükségem, a Tisza négy óra járásnyira volt már.</p>
<p class="rd">&#150; A tisztektõl hallottam, hogy a Tisza melletti füzes erdõben, a Szikra csárda körül, magyar felkelõ gerillák tanyáznak. Csak egyszer azok közt lehessek.</p>
<p class="rd">Jó szerencsénk volt, hogy a horvát bán táborában nagyon laza volt az elõõrsi szolgálat. A város végén volt egy földbevájt putri, aminõben a fõbérlõk szoktak nyáron át lakni, az elõõrsre küldött granicsárok mind benn ültek a putriban, a puskáik mind oda voltak támogatva az ajtónak. Az egyik cigány azt mondta: &#150; &#132;Lopjuk el a puskáikat!&#148; A másik azt mondta: &#132;De az öregapám se furulyázott puskával soha.&#148; Én meg bíztattam õket, hogy csak inaljunk odább. Közel voltak a homokbuckák. Egy sivatag, nagy szaggatott terület, ahol egyik domb a másik után következik, némelyiket félig kivájta a szél, a völgyeik gyéren benõve csenevész nyírfákkal. Kísérteties vidék! A kopár homokoldal fehér, a ráhullott hó még fehérebb, s minden faderék fehér, a lecsüggõ ágak zuzmarától aláhúzva.<a name="note1" href="#ref1"><font size=-1><sup>[1]</sup></font></a> Ezen homokbuckák között bukdácsoltunk mi alá-fel; letérve a rendes országútról, hogy ha üldözni találnak bennünket, meglapulhassunk elõlük. A síkon végigseprõ szél rögtön betakarta a lábaink nyomát hóval.</p>
<p class="rd">&#150; Jaj, csak farkasokra ne bukkanjunk! &#150; mondá fogvacogva a kontrás:</p>
<p class="rd">&#150; Hogy járnának azok itt, mikor annyi katona van, biztatám én a mórét.</p>
<p class="rd">&#150; De szeretnek azok a &#132;lóger&#148; körül járni; mert ott mindig van &#132;deg&#148;.</p>
<p class="rd">Ahol a buckák elvégzõdnek, kezdõdik egy messzeterülõ lapály, a távolban valami romféle lehetett. Vékony köd fedte az egész tájat, melyben minden tárgy nagyobbnak látszott a rendesnél; a telehold sápadtan világított, széles nagy udvart kerítve a ködös égen.</p>
<p class="rd">&#150; Az a híres alpári síkság &#150; magyarázám én Erzsikének &#150;, ahol az õsmagyarok a honfoglalás döntõ ütközetét vívták Zalán ellen; az a rom pedig a szentlõrinci pusztatemplom fala.</p>
<p class="rd">&#150; Hát rám nézve is emlékezetes ez a puszta. Amint nagy igyekezve bandukoltunk elõre, kurta köpönyegeinket a szél ellen fordítva, egyszer csak azt mondja a legelsõnek lépdelõ kontrás</p>
<p class="rd">&#150; Verje meg a devla azt a sok varjút! Mért nem alszik ez most mind a kálvinista templom tetején?</p>
<p class="rd">Én azt kérdeztem tõle, hogy mért kellene a varjúnak éppen a kálvinista templom tetején alunni.</p>
<p class="rd">&#150; Hát a kálvinista varjú a kálvinista templom tetején, a pápista varjú a pápista templom tetején, ahogy dukál.</p>
<p class="rd">Én nem értettem ezt a felekezeti különböztetést a varjak között; a cigány megmagyarázta:</p>
<p class="rd">&#150; Hát az egyik varjú hamuszínû, a másik fekete; az egyik nem eszik húst, csak magot. Ez a pápista varjú. A másik hússal él; megeszi a földi férget, meg az elesett lovat; ez a kálvinista; mert nem böjtöl.</p>
<p class="rd">Aztán figyelmessé tett, hogy amott az elõttünk levõ nagy halom fölött egy sereg varjú hol felzúdul nagy károgással a magasba, hol megint leszáll ugyanarra a helyre, amelyrõl felrepült. Ott valami &#132;deg&#148; lesz.</p>
<p class="rd">Amint a domb tetejére felértünk, nagy ijedelmünkre láttuk, hogy a cigány balsejtelme helyes volt:</p>
<p class="rd">Alant az országút mellett, az árokparton hever valami nagy, fekete tömeg, egy elesett lónak a hullája. Annak a maradványai fölött vitatkozott egy sereg holló és varjú öt ordas farkassal.</p>
<p class="rd">Valami ötszáz lépésnyire lehettünk a rettenetes fenevadaktól.</p>
<p class="rd">Azok is egyszerre megláttak bennünket, s arra rögtön ott hagyták a hullát, s csúnya, éles hangú csahintásokkal ösztökélve egymást, elkezdtek felénk száguldani.</p>
<p class="rd">&#150; Jájh! végünk van! &#150; jajveszékelt a kontrás. &#150; Megesznek bennünket a farkasok!</p>
<p class="rd">A klarinétost még ebben a halálveszedelemben sem hagyta el a cigányhumor:</p>
<p class="rd">&#150; No, akkor ugyan furcsa formában érjük meg a feltámadást.</p>
<p class="rd">Én azt mondtam nekik, hogy ne jajgassanak, hanem siessünk egy nagy fûzfára felkapaszkodni, oda nem jöhetnek utánunk a toportyánok.</p>
<p class="rd">Az egy vén lebotolt fûzfa volt, aminek az ágát minden évben le szokták vagdalni, úgy, hogy a koronája csak egy nagy buckó, körülnõve új hajtásokkal.</p>
<p class="rd">Engem, aki fára mászni nem tanultam, elõre feltoltak a cigányok, õk aztán hirtelen utánam kapaszkodtak.</p>
<p class="rd">Mikor a fa tetejében voltunk, akkor vettük észre, hogy annak a közepén egy nagy nyílás van, a fa belseje egész odvas, úgy, hogy egy ember elfér benne.</p>
<p class="rd">&#150; Teérted prímás a legnagyobb kár, te bújj le az odúba &#150; mondá a kontrás.</p>
<p class="rd">Én megfogadtam a szót, s a fa koronájának a nyílásán át leereszkedtem a mély odúba. A hosszú gyapot nyakravalómat azonban elõbb hozzákötöttem egy ágcsaphoz, hogy annál fogva megint fel tudjam húzni magamat; mert a fûzfa odúja egész a gyökeréig ért. &#150; Egy régi, vastag ág helyén azonban az oldala is ki volt odvasodva a fának úgy, hogy azon egy jó ökölnyi nyílás maradt, melyen keresztül, mint egy padlásablakból ki lehetett látni.</p>
<p class="rd">Az öt farkas nemsokára megérkezett.</p>
<p class="rd">Nem jöttek egészen közel; elõbb kémszemlét tartottak. Ha egy-egy közel sunnyogott, a klarinétos ráirányozta a fúvószerszámát, hogy a farkas azt higgye, hogy az puska. Akkor a dúvad egyszerre háttal fordult, s elkezdte a két hátulsó lábával a havat sebesen elõre szórni. Azt mondják, így szokott tenni, mikor azt látja, hogy a megtámadott ember védelmezi magát; teleszórja a szemét hóval.</p>
<p class="rd">Mikor aztán kitanulták a farkasok, hogy nincs nálunk lõfegyver, akkor elébb egy csúnya nagyot vonítottak, s azzal meg kezdték a fûzfa ellen az ostromot. Roppant szökéseket tettek a magasba, hogy a fûzfa koronáját elérjék, de az mégis magas volt nekik.</p>
<p class="rd">Ekkor a cigányoknak az jutott az eszükbe, hogy õk gyakran hallottak a farkasok zenekedvelõ hajlamairól, s elkezdtek nekik a klarinéttal meg a hegedûvel muzsikálni.</p>
<p class="rd">Az igaz, hogy a csúnya férgek erre abbahagyták az ostromot, körülülték a fûzfát, s a zeneszó mellé elkezdtek kardalban vonítani, a hold felé emelgetett sunda pofáikkal, azokkal a nagy seprûforma, lompos farkaikkal csapkodva az oldalaikat. Egy kis ideig még mulattatott is ez a jelenet.</p>
<p class="rd">Hanem egyszercsak eszembe ötlött a dupla veszedelem.</p>
<p class="rd">&#150; Héj, cigányok! Ácsi! Ácsi! Hagyjátok abba! Az ördög van veletek? A muzsikálással ránk hozzátok a szerezsánok pikétjét, s azok megnyúznak bennünket elevenen.</p>
<p class="rd">Erre aztán abbahagyták a muzsikálást.</p>
<p class="rd">Ez, úgy látszik, még nagyobb dühbe hozta a farkasokat. Most már új stratagémához fogtak.</p>
<p class="rd">Kieszelték, hogy a fûzfa egy kissé félre van hajolva, s akkor aztán messzirõl nekiiramodva, igyekeztek a csapinós oldalon a fára felkapaszkodni. Ez a manõver sikerült volna is nekik. Ekkor láttam csak, hogy minõ erõteljes állat a farkas, mennyivel ügyesebb mindenféle kutyánál. Futva feljutott a fûzfa koronájáig, csakhogy ott várta ám a bátor kontrás, s úgy rúgta orron a patkós csizmasarokkal, hogy a támadó vad ordítva bukfencezett vissza. Ez valami tízszer, tizenkétszer ismétlõdött így!</p>
<p class="rd">S az volt a nevezetes, hogy valahányszor egy támadó farkas a cigány rúgásától lekalimpált a földre, a többiek mind rárohantak, s megtépázták, mintha megbüntetnék azért, hogy kudarcot vallott.</p>
<p class="rd">Egyszer aztán abbahagyták, s odaültek egy csoportba, éppen az én ablakom elé. A nyelveik kilógtak nyitott torkaikból; a kifújt állati gõz párája felém szállt a hidegben. Tanakodni látszottak. A legnagyobb közöttük lehetett a vezér. Ha egy fiatalabb elvakkantotta magát, azt nyakon kapta: &#132;te ne ugass!&#148;</p>
<p class="rd">Végre, úgy látszott, hogy kifõzték a hadifortélyt. Egyszerre fölkerekedtek valamennyien, s elkezdtek továbboldalogni, csak a hátraforgatott fejeikkel sandítva a fûzfa felé.</p>
<p class="rd">Az én cigányaim azt hitték már, hogy megmenekültünk.</p>
<p class="rd">&#150; &#132;Nem esztek cigánypecsenyét!&#148; &#150; kiabált rájuk csúfolódva a klárinétos, a biztosnak hitt erõsségébõl.</p>
<p class="rd">Ekkor egyszerre visszafordultak a farkasok, s akárcsak egy lóverseny rohamának a végén, egyik a másikat fél farkasfejjel elõzte meg.</p>
<p class="rd">Az elsõ felrohant a fára, s amint a kontrás azt fejbe rúgta, akkor a másik az elsõnek a hátán keresztül szökött fel, s megkapta az embernek a lábát.</p>
<p class="rd">Egy kétségbeesett ordítást hallottam:</p>
<p class="rd">&#150; &#132;Ne hagyj pajtás!&#148;</p>
<p class="rd">A félig alárántott embert a másik zenész ki akarta szabadítani a fenevadak torkából, s arra õ is elveszté az egyensúlyt, s lezuhant a másikkal együtt a fáról.</p>
<p class="rd">Ami ezután történt, azt hadd ne mondjam el! Elég volt azt egyszer végigélni; a két szerencsétlen áldozatnak a halálküzdelmét ez undok fenevadakkal. Úgyis annyiszor álmodom vele. Azt hiszem, hogyha a hét fõbûnben leledzném, azt is megbûnhõdtem volna ebben a rettenetes órában. Az arcomat beledugtam az odvas fa pudváiba, hogy ne lássak és ne halljak. Egy örökkévalóságnak tetszõ idõig tartott a bestiális ordítozás, amit az átkozott lakomán osztozó farkasok ott a közelben elkövettek.</p>
<p class="rd">Én mozdulni sem mertem, hogy észre ne vegyék, hogy még én is ott vagyok. Én Istenem! Milyen rettegéseket kellett kiállanom!</p>
<p class="rd">Egyszer aztán megint elkezdett valami mormogás, szuszogás támadni a közelemben. A vén ordas körüljárta az odvas fát, szimatolva. Megérezte, hogy még abban is van egy martalék.</p>
<p class="rd">Elkezdte a fatövében felkaparni a földet. Bizonyosan lyukat akart ásni a fa alá, amelyen keresztül hozzám férhessen. Jó szerencsémre, az nem homokföld volt, hanem kemény tõzeges láp, jó mélyen megfagyva. Ez nem sikerült neki.</p>
<p class="rd">Akkor észrevette azt az ökölnyi lyukat a fa oldalán. Onnan valamikor egy nagy oldalágat fûrészeltek le, s annak a helyén a fakéreg kirohadt. A farkas elkezdte ezt a nyílást tágítani, tépte az agyaraival, a forgács hasadozott, a körmeivel kaparta a pudvát. Már annyira kitágította a faodút, hogy a fejét bedughatta rajta. Láttam a zöld fényben égõ szemeit; éreztem a bûzös leheletét; hallottam az agyarainak a csattogását. Ekkor a kétségbeesés vakmerõvé tett. Hirtelen kirántottam a csizmám szára mellé tett görbe kést, a másik kezemmel megragadtam a farkasnak a fülét, s egy kanyarintással levágtam azt.</p>
<p class="rd">Erre az ordas bõszült ordítással rántotta vissza a fejét a nyílásból, s mint a megvert kutya, kezdett el vonítani, és tovaszaladt. A többiek mind utána. Én a kezemben maradt vadász trófeummal, a farkasfüllel, odarogytam az odvas fa derekához, le nem rogyhattam, mert az odú szûk volt.</p>
<p class="rd">(Engemet majd a hideg lelt ki e rémjelenet elbeszélése alatt. Erzsike maga is egészen kimerült bele.)</p>
<p class="rd">&#150; Jaj! Egészen belefáradtam. Még most is reszketek, ha visszagondolok rá. Életemben ön a második, akinek ezt elbeszéltem.</p>
<p class="rd">Gondolom, hogy nagyon elsápadhattam. Az villámlott át az agyamon, hogy hát most éppen útban van a feleségem az emberlaktalan völgyön keresztül, s az erdészek jelentették, hogy itt farkasok járnak.</p>
<p class="rd">Erzsike nagyott lélegzett, újra felemelte a lecsüggesztett fejét, s aztán folytatá a történetét:</p>
<p class="rd">&#150; A farkasoktól hát megszabadultam. De nemsokára megtudám, hogy ennek nem az afölötti szégyen volt az oka, hogy én a vezérüket megfosztám az egyik fülétõl. Nem! A farkasok nem ilyen szégyenlõsek. A buckák mögül egy lovascsapat közeledett. Hatan lovon ültek, egy pedig szamáron.</p>
<p class="rd">Az egyik rémületet felváltotta a másik.</p>
<p class="rd">Az odú nyílásán keresztül felismertem a lovasok egyenruháit a holdvilágnál. &#150; Jellasics-huszárok voltak. S hogy semmi kétségem ne legyen, hogy mi járatban vannak, amint közelebb értek, megláttam a szamáron ülõnek az arcát. Az én hátrahagyott brúgósom volt.</p>
<p class="rd">Könnyû volt kitalálnom, hogy mi történt. Az ott maradt cigány, hogy a saját bõrét megmentse, vagy talán a deresen, kivallotta, hogy ez a banda Komáromból jött ki, s hogy õk egész Debrecenig vannak általam felbérelve. Ebbõl aztán rájöhettek, hogy én csak álcigány vagyok, aki az ostromolt várból viszek sürgönyt a magyar kormánynak.</p>
<p class="rd">A cigányt most azért hozta magával a lovascsapat, hogy a nyomomra vezessen. Ha rám találnak, végem van.</p>
<p class="rd">A holdfénytõl világított hómezõn jól ki lehetett venniök az irtózatos dulakodás színhelyét. A hosszú vérvonalak, a széttépett öltönyök rongyai, egy csizmás láb a hóban. Hah! &#150; Ne lássam magam elõtt újra! &#150; Odarobogtak nagy sebesen.</p>
<p class="rd">A brúgósnak le kellett szállni a szamárról.</p>
<p class="rd">Ordított, jajgatott a jámbor torkaszakadtából, cigány nyelven siratva a társait s átkozva a toportyánférgeket.</p>
<p class="rd">Egy õrmester volt a cirkáló csapat vezetõje. Az horvátul kiabált a cigányra, s a cigánynak az a virtusa, hogy ami nyelvet nem tud, még azon is megérti, hogy mit kérdeznek tõle. Õ felelt rá magyarul:</p>
<p class="rd">&#150; &#132;Óh, jaj, óh, jaj! Megették az átkozott farkasok a mi drága prímásunkat! Itt van a csizmája! Csak a csizmáját hagyták meg. Jól ismerem! A múlt héten vette Cegléden! Hat forintot adott érte. Újdonatúj csizma! Ez az õ lábán volt.&#148;</p>
<p class="rd">Világos volt, hogy a brúgós esze ott jár, hogy én valahol el vagyok bújva, s a legnagyobb rémség közepett is van annyi cigányság benne, hogy az üldözõimet bolonddá tegye. Az elején elárult, mert muszáj volt, de a végén megszabadít, mert teheti. Õ tudta legjobban, hogy az új csizmát én vettem a kontrásnak. Nekem bagariacsizmám volt. &#150; &#132;Nyebojsza!&#148; &#150; kiabált rá az õrmester, s mutogatta neki az ujjain &#150; &#132;Jeden, dwa!&#148; (Ez csak kettõ.) &#132;Jak sza tri?&#148; (Hol a harmadik?)</p>
<p class="rd">A cigány váltig esküdött, hogy ez a &#132;harmadik!&#148;</p>
<p class="rd">&#150; &#132;De hát hol az elsõ?&#148;</p>
<p class="rd">&#150; &#132;Hát hisz ez az elsõ.&#148;</p>
<p class="rd">Sehogy sem akart a fejébe menni az az algebrai igazság, hogy ha kettõt a háromból kivesznek, marad még egy.</p>
<p class="rd">Az õrmester parancsot adott egy huszárnak, hogy szálljon le a lóról, s kardjával oda mutatott a fûzfára, amibõl azt vettem ki, hogy meg akarja vizsgáltatni a fát, nem odvas-e belõl, nem rejtõzik-e benne valaki.</p>
<p class="rd">Most azt hittem, hogy itt az ideje azt a görbe kést a saját nyakam ellen fordítani.</p>
<p class="rd">Ekkor egyszerre puskaropogás támad a közel füzesbõl, s egy csapat lovas gerilla vágtat elõ nagy &#132;rajta magyar!&#148; kiáltozással. Erre a Jellasics-huszárok sem vették tréfára a dolgot; hirtelen visszafordították a lovaikat, s elvágtattak a város irányában. A brúgós is felvetette magát a füles hátára, s a két csapat közül harmadik irányban, szépen elbaktatott. Nem kívánt részt venni a háborúban.</p>
<p class="rd">A gerillák, akik nagyobb számmal voltak, még egynéhány lövést utánaküldtek az ellenségüknek, olyan távolból, hogy a golyó nem érte a futókat, s aztán beérték a gyõzedelmükkel.</p>
<p class="rd">Én ekkor hallva, hogy magyarul kiáltoznak, hirtelen felkapaszkodtam az odúból a fa tetejébe, s elkezdtem, ahogy a rekedt hangommal bírtam, jelt adni az ottlétemrõl.</p>
<p class="rd">A vitéz hadfiak rögtön odajöttek a fûzfához, s lesegítettek veszedelmes helyembõl.</p>
<p class="rd">A vezetõjük egy gyönyörû daliás alak, igazi magyar arcú ifjú, mindjárt kérdõre fogott: hogy kerültem ide; mi járatban vagyok?</p>
<p class="rd">Én, látva, hogy magyar harcosok közé kerültem, õszintén elmondtam, hogy Komáromból jövök, küldve vagyok Debrecenbe, a magyar kormányhoz, sürgõs izenettel.</p>
<p class="rd">A gerillahadnagy gyanakodó ember volt</p>
<p class="rd">&#150; &#132;Ohó, babám! Azt könnyû mondani; de nehéz elhinni! Majd egy cigányra bízzák az ilyen nagy dolgot!&#148;</p>
<p class="rd">Mondtam neki, hogy nem vagyok én cigány, csak olyanná van festve az arcom. Komáromban lakom, odavaló vagyok. &#150; &#132;No, hát ha odavaló vagy, mondd el, hogy ismered-e ottan Jókai Mórt, &#150; s mit tudsz felõle?&#148;</p>
<p class="rd">Nekem igen kellemes volt erre megfelelnem:</p>
<p class="rd">&#150; &#132;Igenis jól ismerem, azt is tudom felõle, hogy Kecskeméten járt a fõiskolába, ottan végezte a jogot, &#150; sõt ottan tanult egy festõ jóbarátjától olajban festeni.&#148;</p>
<p class="rd">&#150; &#132;Szervusz, pajtás! &#150; szólt erre a hadnagy, a tenyerembe csapva &#150; az a festõ jóbarátja éppen én vagyok.&#148;</p>
<p class="rd">Lássa ön, még itt is ön segített rajtam.</p>
<p class="rd">&#150; Jancsinak hívják azt az én volt iskolatársamat? &#150; kérdezém én.</p>
<p class="rd">&#150; Igen. Úgy hívják. Vele volt egy másik fiatalember, valóságos leányarc, azt meg Józsinak szólították; az különösen nagyon kérdezõsködött ön felõl. Mikor önök Kecskeméten mûkedvelõi elõadásokat tartottak, õ játszotta azokban a leányszerepeket.</p>
<p class="rd">&#150; Igen. Úgy van.</p>
<p class="rd">&#150; Lássa ön, ilyeneket nem tudhatnék, ha ott nem jártam volna. Ezeket mind elbeszélték nekem a gerillák, akik magukkal vittek; az egyik rám adta a bundáját, a másik felültetett a lovára, úgy vittek a &#132;Szikra&#148; csárdáig, ott puncsot itattak velem, gulyáshússal jól tartottak, s aztán bundából ágyat csináltak a számomra, hogy aludjam ki magamat. A Jellasics-huszároktól nincs mit tartanom, azok reggel elõtt vissza nem térnek, akkor aztán jönnek regementestõl a gerillákat elfogni; de mi akkor már túl leszünk a Tiszán. A szánkók készen állnak befogva, az elsõ jeladásra vágtatunk vissza a jégen Cibakházára, ott van a Damjanich elõcsapatja.</p>
<p class="rd">De én még sokáig nem tudtam elaludni; folyvást ott kavargott a szemem elõtt az az irtóztató halálküzdelem a két szerencsétlen ember és a fenevadak között, az az ordítás, az a jajgatás keresztülhangzott a vidám gerillák danáján is: &#150; &#132;Ég a gunyhó, ropog a nád! Szorítsd hozzád ezt a barnát!&#148; Álmomban ez a nóta keveredett össze a farkasordítással, majd a farkasok énekelték, hogy &#132;Ég a gunyhó!&#148; majd meg a szerezsánok üvöltöttek az ágon ülõ cigányokra. &#150; Reggel tájon két puskalövés ébresztett fel. &#150; Örültem, hogy megmenekültem a kísérteteimtõl! &#150; A gerillahadnagy sürgetett, hogy gyorsan üljek a szánkóra, Kecskemét felõl lovascsapatok közelítenek.</p>
<p class="rd">Tíz perc alatt átvágtattunk a Tisza jegén. A túlsó parton már a honvéd elõörsök tanyáztak. A gerillák dolga volt az ellenséget fellármázni, a szénásszekereit elfogdosni s aztán hírt hozni a csapatok mozdulatairól.</p>
<p class="rd">Engem egyenesen Damjanich elé vittek.</p>
<p class="rd">Én már akkor nem voltam kénytelen a magammal hozott sürgönyt rejtekben tartani, szétbontottam a hegedûmet, kivettem belõle a leragasztott iratokat, s azoknak a bemutatásával igazoltam magamat.</p>
<p class="rd">A hatalmas, daliás alak biztatón mosolygó tekintetét soha sem fogom elfelejteni. Majd elfelejtettem a láttára, hogy férfi vagyok, kedvem lett volna elõtte térdre esni és kezet csókolni. Úgy el voltam fogódva, hogy nem tudtam elõtte beszélni.</p>
<p class="rd">A tábornok egy pohárkába szilvóriumot töltött:</p>
<p class="rd">&#150; &#132;Igyál fiacskám, ettõl majd kienged a torkod.&#148;</p>
<p class="rd">A torkom be volt rekedve, olyan mély hangom volt, mint egy férfinak. Mondtam neki, hogy Komáromból jövök, Mészáros Lázárhoz vagyok küldve.</p>
<p class="rd">&#150; &#132;Dejsz, az öreg &#132;kóficot&#148;<a name="note2" href="#ref2"><font size=-1><sup>[2]</sup></font></a> hiába keresed Debrecenben, fiacskám, az ott már nem parancsol. Hát ti, komáromiak, még azt sem tudjátok, hogy ki fiai vagytok? Most más rendelkezik a háborús ügyekben. Majd én adok neked ajánlólevelet.&#148;</p>
<p class="rd">Aztán írt nekem egy pár sort egy tábornokhoz, kinek olyan német neve van, ami a magyarban annyit tenne, hogy &#132;bácsi&#148;. (Közbeszóltam: &#150; Az a német nevû tábornok volt a lelke a mi hadszervezésünknek.)</p>
<p class="rd">&#150; Akkor aztán kaptam a tábornok rendeletébõl tisztességes honvédtiszti egyenruhát (az arcom barnaságát még egyelõre megtartottam), s azon kívül nyílt parancsot, hogy engem állomásról állomásra, stafétai gyorsasággal szállítsanak Debrecenig.</p>
<p class="rd">Másnap estére eljutottam Debrecenbe. Amint a szánkóból leszálltam, egyenesen a tábornokhoz siettem.</p>
<p class="rd">Az egy szelíd, nyájas képû úr volt, rövidre nyírt bajusszal, szakállal. Még csak tábornoki egyenruhát sem viselt, senki sem nézte volna ki belõle a rangját. Az ajánlólevelemet átolvasva, azt kérdezte tõlem, élesen a szemem közé nézve:</p>
<p class="rd">&#150; &#132;Ön Rengetegi Tihamér, százados?&#148;</p>
<p class="rd">Én, ha csak saját érdekemet kellett volna tekintenem, egész õszintén megmondhattam volna, hogy sem azt a nevet, sem a katonai egyenruhát nem illetékesen viselem, de nem volt szabad elárulnom a hetényi viskóban kussadó hívemet:</p>
<p class="rd">&#150; &#132;Én vagyok az, tábornok úr!&#148;</p>
<p class="rd">&#150; &#132;Ki nevezte önt ki századossá?&#148;</p>
<p class="rd">&#150; &#132;A hadügyminiszter.&#148;</p>
<p class="rd">&#150; &#132;Vitéz tetteiért?&#148;</p>
<p class="rd">&#150; &#132;Bécs ostroma alatt kétszer vittem sürgönyöket az ostromló táboron keresztül a magyar kormánytól Bem tábornokhoz.&#148;</p>
<p class="rd">&#150; Az sem igaz &#150; vetém közbe én &#150;, én tudom jól, hogy ki által küldte azokat a magyar kormány.</p>
<p class="rd">&#150; Nekem így dicsekedett el vele a barátom &#150; mondá Erzsike, és aztán folytatá az elbeszélését.</p>
<p class="rd">&#150; &#132;Jól van &#150; mondá a tábornok &#150; Adja ön által a sürgönyt.&#148; A tudósítás titkosírással volt szerkesztve.</p>
<p class="rd">&#150; &#132;Ezt nekem elõbb majd dechiffrálnom kell. &#150; Az éjjel honvédelmi bizottsági ülést tartunk. Holnap korán reggel jelentkezzék ön nálam. Most menjen a &#132;Fehér lóba&#148;. Senkivel beszédbe ne elegyedjen. Maradjon a szobájában.&#148;</p>
<p class="rd">Egy óra múlva azonban már utánam küldött és magához hívatott.</p>
<p class="rd">Ezúttal bevitt a belsõ szobájába. Õ megengedte magának azt a luxust, hogy kétszobás szállást tartson Debrecenben. Más két miniszternek, Nyáry Pálnak és Patay Józsefnek csak kettõjüknek volt együtt két szobájuk.</p>
<p class="rd">Most már nyájas volt hozzám a tábornok, leültetett az asztalához és teát töltött. Szivarral is megkínált s én, bár nem kellett, rágyújtottam. Csípte nagyon a nyelvemet; de mutatnom kellett, hogy férfi vagyok.</p>
<p class="rd">Ekkor aztán elbeszéltette velem, hogyan jöttem ki a várból, hogy hatoltam át az ellenséges táboron. Elõadásom nagyon meghatotta. Mikor elbocsátott, megszorította a kezemet, s biztosított felõle, hogy merészen keresztülvitt jó szolgálatom meg lesz jutalmazva. Újból másnap reggelre parancsolt magához. Én teljes parádéban jelentem meg a szállásán.</p>
<p class="rd">Praeferentissime eléje bocsátottak.</p>
<p class="rd">Ismét leültetett a belsõ szobájában, s a külsõnek az ajtaját tolózárral bereteszelte.</p>
<p class="rd">Az asztalán volt kiterjesztve egy nagy katonai térkép, mely Felsõ-Magyarországot és Galiciát foglalta magában.</p>
<p class="rd">&#150; &#132;Ön igen nevezetes adatokat hozott magával Komáromból &#150; kezdé halk hangon. &#150; A keletet nézve, meglepõ gyorsasággal hatolt el idáig. Most önnek a választ is vissza kell vinni, mely a hadvezérség utasításait foglalja magában &#150; s egyúttal a ma éjjel kinevezett új várparancsnok megbízatását. Vissza tud ön hatolni a várba azzal a sürgönnyel?&#148;</p>
<p class="rd">&#150; &#132;Megkísérlem.&#148;</p>
<p class="rd">&#150; &#132;Okvetlen vissza kell önnek oda menni! Minõ terve van hozzá?&#148;</p>
<p class="rd">&#150; &#132;Ugyanazon az úton, módon és abban az álmezben nem mehetek vissza, amelyben kifelé jöttem. Két társamat széttépték a farkasok, a harmadikat elfogták a szerezsánok, az mindent kivallhatott, engem már ebben az alakban felismernek, ha újra szemük elé kerülök. Aztán meg semmi elfogadható ok sincsen, amiért cigányok a vidékrõl be kívánjanak menni egy bombázott városba. Ezt a sürgönyt csak egy nõ viheti be Komáromba, aki valamely kifogástalan ürügy alatt <i>kénytelen</i> oda bemenni, mégpedig osztrák kísérõ menlevél mellett.&#148;</p>
<p class="rd">A tábornok csodálkozva csapta össze a kezeit.</p>
<p class="rd">&#150; &#132;S van önnek ilyen asszonya, aki erre vállalkozik?&#148;</p>
<p class="rd">&#150; &#132;Biztos vagyok felõle.&#148;</p>
<p class="rd">&#150; &#132;Hol van? Kinek hívják?&#148;</p>
<p class="rd">&#150; &#132;Azt magamnak tartom, tábornok úr. A várba bejuthatás anélkül is meg van már nehezítve azáltal, hogy Guyon Richard várparancsokká kineveztetése közzé lett téve.&#148;</p>
<p class="rd">A tábornok felugrott a székérõl dühében.</p>
<p class="rd">&#150; &#132;Hát ki tette közzé?&#148;</p>
<p class="rd">&#150; &#132;Itt van a hivatalos lapban&#148; &#150; mondám én, kihúzva a zsebembõl a &#132;Közlöny&#148; azon reggeli számát.</p>
<p class="rd">A tábornok a kurta bajuszát még kurtábbra rágta.</p>
<p class="rd">&#150; &#132;No, már azt látom, hogy a titoktartást nem mi magyarok találtuk fel. Mármost ezt az ellenség megtudja; de a komáromiak nem tudják meg.&#148;</p>
<p class="rd">&#150; &#132;Nekem igen jó tervem van, hogy a hadvezérség utasítását kezükhöz juttassam.&#148;</p>
<p class="rd">&#150; &#132;Postagalamb vagy léghajó által?&#148;</p>
<p class="rd">&#150; &#132;Tervemhez egy külföldi útlevélre van szükségem.&#148;</p>
<p class="rd">&#150; &#132;Azt meg fogja ön kapni. Angol útlevelet, ellátva a követség láttamozásával. Kinek a nevére?&#148;</p>
<p class="rd">&#150; &#132;Az asszonyságéra.&#148;</p>
<p class="rd">&#150; &#132;Akkor mégis meg kell mondani önnek, hogy kinek hívják az asszonyságot.&#148;</p>
<p class="rd">Megmondtam neki az <i>igazi</i> nevemet: a Bagotay Mukiné törvényes elõnévvel.</p>
<p class="rd">&#150; &#132;És ön? Hogy jut be a várba?&#148;</p>
<p class="rd">&#150; &#132;Meglehet, mint annak a hölgynek a kocsisa. Meglehet, hogy sehogy sem; csak a sürgöny bejusson.&#148;</p>
<p class="rd">&#150; &#132;S hogy fogja önnek a hölgye ezt a sürgönyt elrejteni? Azt elõre is megmondhatom önnek, hogy ha az ön hölgye magának Windischgraetz hercegnek a védlevelével fog is az ostromló seregen keresztül a városba bejutni, az osztrákok ugyan igen udvariasan fognak vele bánni, hanem azért azt fogják neki mondani, hogy most kegyeskedjék nagysám besétálni ide a mellékszobába; ott talál egy teljes kész nõi öltözéket, azt szíveskedjék felvenni, ha valamivel bõvebb a viseltnél, az nem baj. A magával hozott öltözet itt marad &#150; egész a cipõkig és a harisnyákig, majd mikor vissza tetszik jönni, megint átcserélheti. Mert azt már tudják, hogy kémiai tintával az ingre is lehet írni s a reagenssel az írást elõtüntetni, aztán meg lehetnek a cipõsaroknak titkos nyitjai, amikben egy szalmapapírra írott levélke elfér. Sõt még a feltûzõ fésûjét is ott fogják tartani a hajából, mert arra is lehet microscopicus betûkkel valami izenet felírva.&#148;</p>
<p class="rd">&#150; &#132;Ezt mind megtehetik. Azért az a hölgy mégis be fogja vinni a várba azt az izenetet.&#148;</p>
<p class="rd">&#150; &#132;Ennek a titkát mégis szeretném tudni.&#148;</p>
<p class="rd">&#150; &#132;Igen egyszerû az. Az egész sürgönyt elejétõl végig meg fogja tanulni, &#150; könyv nélkül.&#148;</p>
<p class="rd">A tábornok elnevette magát.</p>
<p class="rd">&#150; &#132;Ohohó! Kedves barátom! Ne gondolja ám azt, hogy mi itten egy jó magyarul írott sürgönyt bízunk a futárunkra, hogy ha azt útközben el találják fogni, az ellenfél az egész jövendõ haditervünket megtudja belõle. Sõt szándékosan árulóvá is lehet. Olyan idõk járnak, amikor az emberek találnak mentséget az <i>átnyergelésre.</i> Ez a sürgöny magával viszi mindazt a titkot, hogy hol van az erõnk, hol van a gyöngeségünk, hol akarunk támadólag föllépni, s hol nem vagyunk kellõen megvédve. Egy ilyen sürgöny elárulása megér az ellenségnek egypár százezer forintot.&#148;</p>
<p class="rd">&#150; &#132;Biztosítom a tábornokot, hogy sem én, sem az a hölgy nem fogjuk elárulni.&#148;</p>
<p class="rd">&#150; &#132;Azt nem is tehetik önök, mert az egész titkosírással van szerkesztve. Tessék a kezébe venni. Ért belõle egy szót? &#150; Hát meg lehet ezt valakinek könyv nélkül tanulni?&#148;</p>
<p class="rd">A kezembe adott írásban összezagyvált betûk voltak szavakká csoportosítva; írásjegyek, amiknek foglalatját alig lehet nyelvnek kimondani. Én azért mégis azt mondtam a tábornoknak, hogy az a hölgy meg fogja azt könyv nélkül tanulni.</p>
<p class="rd">&#150; &#132;Az lehetetlen.&#148;</p>
<p class="rd">&#150; &#132;Semmi sem lehetetlen. Egyszer, mikor még színészek voltunk&#133;&#148;</p>
<p class="rd">&#150; &#132;Tehát önök színészek voltak? &#150; Az a hölgy is?&#148;</p>
<p class="rd">&#150; &#132;Igen. Egész társaságunk átkelt Eszékre. S ott eljátszottunk horvát nyelven egy egész színdarabot, anélkül, hogy a tartalmából egy szót is értettünk volna. Az ember olyan, mint a szajkó. Ha százszor elolvas valamit, a fejében marad értelem nélkül is.</p>
<p class="rd">&#150; &#132;No, hát hadd lássam, olvasson el ön csak két sort ebbõl a sürgönybõl százszor egymásután, félóra elég rá; a fejében marad-e?&#148;</p>
<p class="rd">Vállalkoztam rá. Nem telt bele negyedóra, hogy azt mondtam, készen vagyok. Visszaadtam a tábornoknak a sürgönyt, kértem papírt és irónt. És aztán lassan, gondolkozva leírtam betût betû után, amit az a két sor tartalmazott.</p>
<p class="rd">&#150; &#132;Önnek csodafeje van! &#150; mondá a tábornok elbámulva. &#150; S annak a hölgynek is ilyen képtelen nagy emlékezõtehetsége van, mint önnek?&#148;</p>
<p class="rd">&#150; Éppen ilyen.</p>
<p class="rd">&#150; &#132;Akkor lehetõnek tartom a fortélyát.&#148;</p>
<p class="rd">(Én nem álhattam meg, hogy félbe ne szakítsam: &#150; És kegyed csakugyan vállalkozott arra, hogy egy titkos jegyekbõl összerótt egész sürgönyt betanuljon könyv nélkül?)</p>
<p class="rd">Erzsike félig szánakozva, félig mosolyogva nézett a szemembe.</p>
<p class="rd">&#150; Nem édes barátom! Önt nem akarom megcsalni, mint más embert. Szemfényvesztés volt ez az egész. A várkormányzósághoz érkezett kryptogrammokat Rengetegire szokták bízni, hogy hüvelyezze le a titkos kulcs szerint. Õ közölte velem e kulcsokat. Egy szót kell csak tudni, melynek az egymás után következõ betûi az alfabet jegyeit más meg más sorban állítják elõ. Egy kis számolásba kerül az egész; de semmi fejtörés nem kell hozzá. Én elõbb a titkosírást a kulcs segélyével lehüvelyeztem, s aztán megint visszaadtam az ákombákomot.</p>
<p class="rd">&#150; Tudja kegyed, hogy ha arra rájön a tábornok, hát akkor kegyedet fõbe löveti?</p>
<p class="rd">&#150; Sejtettem én azt. De nem gyanakodott. Igen jó ember volt. Azt mondta, hogy ilyen módon tehát biztosan kézhez jut a sürgöny.</p>
<p class="rd">Akkor azután a haditérképen kijelölte számomra az utat, amelyen keresztül Galiciába kijuthatok, s amelyen valószínû, hogy ellenséges csapatokkal nem találkozom. Az útlevelet Bagotay Jánosné számára sajátkezûleg töltötte ki. Az útitárs személyleírását kértem, hogy hagyja kitöltetlen.</p>
<p class="rd">Mikor ezzel készen volt, átadott egy tárcát osztrák bankjegyekkel és legújabb Reichsschatzseinokkal; azonkívül száz louis d&#146;ort és egy csomó huszaspénzt.</p>
<p class="rd">Azzal megszorította a kezemet, s azt mondá:</p>
<p class="rd">&#150; &#132;Ennek a sürgönynek az utolsó sora tartalmazza Rengetegi századosnak õrnaggyá elõléptetését.&#148;</p>
<p class="rd">(Mind a ketten egyszerre elnevettük magunkat! <i>&#132;Hát innen kölcsönözték a pisztolyokat?&#148; &#150;</i> mondja Hugli borbély Szigligeti &#132;Két pisztoly&#148;-ában. Akkoriban ez repülõmondat volt!)</p>
<p class="rd">Erzsike ezentúl egész vígan folytatá:</p>
<p class="rd">&#150; Visszafelé már egész úri módon folyt az utazásom. Mindenütt váltott relével. Két nap múlva Bécsben voltam. Még Komáromban értesültem, hogy az anyám odamenekült, s bensõ barátságot tart fenn azzal a bizonyos fõrangú tiszttel a császári hadseregben. Az meg ott szolgált a hadügyminisztériumnál. Könnyû volt rátalálnom. &#150; A viszontlátás jelenetének leírását elengedem önnek. A mama szeret komédiázni; de rossz színésznõ, nem tudta a szerepét. Szeretett volna sírni is meg elájulni, mikor berontottam hozzá, de nem vitte tovább a fulladozásnál. &#150; Én annál jobban tudtam a magam szerepét. Magam mentettem õt ki azért a kvalifikálhatlan magaviseletéért a legutolsó találkozásunk alkalmával. Magam voltam a hibás. Eszembe kellett volna lenni, hogy a mama szekerébe ne kapaszkodjam, mikor õt halálra keresi a felbõszült néptömeg. Aztán egyenesen áttértem az idejövetelem indokára. A magyar kormánybiztos Komáromban kiadta a rendeletet, hogy minden bárhol található osztrák bankjegyet a piac közepén el kell égetni. A mamának is van negyvenezer forintja bankjegyekben, melyeket az árvapénztár az én hozományomból tartott vissza. A pénz úgy gyûlt össze, hogy ki volt adva adósoknak kamatra. Azok, amint a kormánybiztos rendeletét megértették, rögtön siettek a német bankóikat felvinni &#150; de nem a várba, hanem a városi pénztárba, hogy legalább a kötelezvényüket visszakapják. És így a mi pénzünket fogják elégetni. Ezért szaladtam ide lóhalálába. Ha a mama most nekem azonnal meghatalmazást ad, én azzal rögtön visszatérek, s miután nagy befolyásom van a várbeli parancsnokságra, kieszközlöm, hogy a mi pénzünket ne égessék el, hanem szolgáltassák ki nekem. Én aztán majd a mamával eligazítom a magunk dolgát. Neki is voltak ottrekedt tõkepénzei. Azokat én mind kiveszem.</p>
<p class="rd">Ez az elõterjesztés megtette a hatását. A pénzkérdés az örökmozdony.</p>
<p class="rd">Én a mamának azt levélben is megírtam, amikor még a közlekedés könnyebb volt (a Csallóköz felé sokáig nyitva volt az út), hanem a mama &#150; ideges emberek módjára &#150; azt tette a levelemmel, hogy az írásomat megismerve a címen, fel sem bontotta azt; de elzárta a chautouille-jába. &#150; Azt gondolta, valami bûnbánó esedezés van benne. Most azután, hogy a levelemre figyelmeztettem, elõkereste azt, s majd elájult ijedtében, mikor a levelemet felbontotta, meglátta abban az odamellékelt hivatalos hirdetményét a kormánybiztosnak, s abból megtudta, hogy már csak három napi haladék van az osztrák bankjegyek elégetésére kitûzött határidõbõl.</p>
<p class="rd">Nosza hirtelen futni a fõtiszt jó barátjához, onnan a mindenféle katonai fõparancsnokságokhoz, a számomra Geleitscheint kieszközölni, azután törvényes meghatalmazást íratni, mely mellett a pénzeket reklamálhatom, s akkor aztán &#132;egy percig se késsél, édes leányom!&#148; fiákkerbe ülni és vágtatni Komárom felé.</p>
<p class="rd">A visszamenetelnél sokkal kevesebb akadályra találtam, mint a kijövetelnél. Ugyanaz a vértes õrnagy, aki mint cigányprímást, majd megveretett, csupa udvariasság volt irántam. Ajánló leveleimet elolvasva, amelyekben utazásom célja is meg volt említve, semmi kétsége sem lehetett, hogy tisztán magánügyben járok, amely nagyon sürgetõs. Még csak meg sem motoztatott. Esze ágában sem volt, hogy öltönyeimet kicseréltesse velem. Akármit bevihettem volna magammal a várba.</p>
<p class="rd">Amint az ostromzár-vonalon belül jutottam, letértem az országútról Hetény felé, hogy az én szobafoglyomat kiszabadítsam.</p>
<p class="rd">A viszontlátás elsõ örömei után elbeszéltem neki azt az egész történetet, amelyet most önnek elõadtam. Annyit mondhatok, hogy sokkal háladatosabb publikumom volt, mint ön. A szenzációs jeleneteknél földhöz verte magát, mint &#132;Hinkó, a hóhérlegény&#148; címszerepében. S összekulcsolt kezekkel könyörgött a farkasoknak, hogy ne egyenek meg. Esküdött, hogyha megkaphatja Jellasics bánt, halálra táncoltatja, amért velem kegyetlenül muzsikáltatott magának. Mikor aztán a betanult sürgönyt a titkosírás kulcsa szerint lediktáltam neki, amelynek a végsorai az õ õrnagyi kineveztetését tartalmazták, a hála túlömlõ kitörésével kiálta fel: &#150; &#132;Királyném! Zenobiám!&#148; &#150; Én megtettem õtet õrnagynak, õ megtett engem királynénak; nem lehetett egymásra panaszunk.</p>
<p class="rd">&#150; Mármost aztán siessünk a várba, mert énnekem is sietõs ügyem van ott, megmenteni a vagyonunkat. A házunk már elégett, ha még a pénzünket is elégetik, koldussá leszünk. &#150; Ez õtet is sietteté.</p>
<p class="rd">&#150; Csak még valamit ki kell gondolnom az expedíció kiegészítéséhez, valami hõstetthez hasonlót.</p>
<p class="rd">Ki is gondolta odáig, amíg a várba bejutottunk.</p>
<p class="rd">A kiküldött futár visszaérkezése, a magyar fõhadparancsnokságtól meghozott sürgöny, általános szenzációt keltett a várban, s elterjedt a városra is.</p>
<p class="rd">A várkormányzó azonnal közzétette, hogy Rengetegi Tihamér kapitány, a hadügyminisztérium által, rendkívüli szolgálataiért, õrnaggyá lett kinevezve.</p>
<p class="rd">Következett a visszatért hõs tiszteletére rendezett díszlakoma. Az egész tisztikar jelen volt, hölgyek is részt vettek benne. Magam is ott voltam. Még ilyen remekül játszani nem láttam Bálványosit (pardon! Rengetegit), mint ezen az estén. Õ volt a cigányprímás, aki negyedmagával keresztülmuzsikálta magát valamennyi ellenséges táboron. De mennyi mulatságos tréfa történt vele. Azt hiszem, az egész adomagyûjteményt felhasználta, amit a cigányokról írtak valaha. Hát mikor arra a rémjelenetre került a sor a farkasokkal! Az volt a drasztikus elõadás. A valóság nem volt rettenetesebb, mint ahogy õ elõadta. Hajmeresztõ részletezés, borzalmas fantázia. Az asszonyok ájuldoztak, a férfiak szörnyûködtek; csak én nekem volt nevethetném. Mikor aztán megérkeztek a gerillák, hej de vitéz lett egyszerre az én Rengetegim! Õ is lóra kapott, s üldözõbe vette a vasasokat. &#150; Neki vasasok voltak! Jellasics-huszárral derogált neki verekedni. &#150; Dehogy engedte volna el magának azt az adomát a karikásostoros gerilla meg a vasas közötti párharcról: &#150; &#132;Ich parire rechts; er haut mich links!&#148; &#150; Végképp dicsõséges volt azonban a visszajövetelének a leírása a mátyusföldi ostromzároló seregen keresztül. Sötét éjben, hófuvatagos éjszakán, lóháton keresztülvágtatva az osztrák elõörsök között, átugratva a sorompókat, a sáncárkokat, a golyók fütyöltek a füle mellett jobbról-balról; a lovát kilõtték alóla; de õ minden esélyre készen, hirtelen felkötötte a korcsolyáit, s villámsebesen átkorcsolyázott a Zsitván, a Csilizen, meg még egypár meg nem nevezett folyóvizen. Így érkezett vissza a várba. &#150; Mindenki el volt tõle ragadtatva. &#150; A hölgyek összecsókolták, s muskátlilevelekbõl rögtönöztek babérkoszorút a halántékára.</p>
<p class="rd">A látszat kedvéért én is csak odamentem hozzá, hogy meggratuláljam ennyi kiállott szenvedésekért és hõstettekért. Hej, de akkor egyszerre milyen feszes lett az én barátom. Hidegen meghajtotta magát elõttem, lefelé vonva a szája szegleteit s fölfelé a szemöldökeit.</p>
<p class="rd">&#150; &#132;Madame! Önnel még egy kis eszmecserénk lesz! Hát ön hol járt azalatt, amíg én az életemet mindennap százszor kockára tettem a hazáért! Meg tudja ön mondani, hol töltötte a napjait azalatt?&#148;</p>
<p class="rd">Én csak elámultam! A szó a torkomon akadt. A vér az arcomba szökött. Éreztem, hogy most minden ember énrám néz. Azon idõ alatt természetesen, hogy nem látott senki Komáromban.</p>
<p class="rd">&#150; &#132;Ha az kiderülne, amit a világ suttog, hogy ön azalatt Bécsben járt! De nem! Ezt nem hihetem el.&#148;</p>
<p class="rd">A nagylelkûsége még jobban megalázott, mint a vádja. Én félvállról feleltem neki.</p>
<p class="rd">&#150; &#132;Mi köze önnek hozzá, hogy én hol járok-kelek?&#148; S azért is úgy tettem, mint aki nem szégyenli magát. &#150; Elkezdtem beszélgetni más fiatal tisztekkel.</p>
<p class="rd">Aztán nemsokára elhagytam a lakomatermet.</p>
<p class="rd">Amint a várpavilon hosszú folyosóján végighaladtam, Rengetegi utánam futott, és utolért.</p>
<p class="rd">&#150; Az ördögök vannak önnel? &#150; mondám én &#150; hogy a társaság elõtt engem vádol és gyanúsít; mintha áruló, vagy nem tudom még mi volnék.</p>
<p class="rd">&#150; &#132;Csitt, Zenobiám, királyném. Értsük meg egymást. Nekem a féltékenyt, a haragost kell játszanom, éppen a kegyed érdekében. Menjünk a szobánkba, ott majd mindent elmondok.&#148;</p>
<p class="rd">Mikor aztán magunkra maradtunk, bezárt ajtónál, akkor szépen felvilágosított.</p>
<p class="rd">&#150; &#132;Kegyednek a pénzérõl van szó.&#148;</p>
<p class="rd">&#150; Ahá!</p>
<p class="rd">&#150; &#132;Nekem a sok magasztalás, elismerés, ováció s más afféle csemege között az igazi <i>harapnivaló</i> forgott az eszemben. Négyszem között azt mondám a kormánybiztosnak, hogy ha már valami megjutalmazásra gondolnak, hát tegyék meg a kedvemért, hogy annak a hölgynek, aki szívemhez oly közel áll, a városi pénztárban talált vagyonát ne adják át a lángoknak; hanem engedjék neki magához venni. &#150; A szigorú jellemû hazafi azonban kérlelhetetlen volt, mint egy Brutus: &#150; &#187;Soha! Amit lefoglaltunk, azt elhamvasztjuk, ha a saját apámnak a vagyona volna is. Kivételt senki kedvéért nem tehetünk. Mit mondanak azok a szegény emberek, akiknek a tíz-húsz forintocskáját autodafé lángjainak átadjuk, ha a gazdagok negyven-ötvenezer forintját meg repülni hagynók. Égni fognak!&#171; &#150; Ezt haragos arccal mondta. &#150; Azután csendesebb hangon hozzá tevés: &#150; &#187;Egyébiránt, az elégetés végrehajtásával önt bízom meg&#171;&#148;.</p>
<p class="rd">Kezdtem már érteni a dolgot.</p>
<p class="rd">&#150; &#132;Eszerint minekünk okvetlenül brouilliroznunk kell egymással. Haragba kell jönnünk. Pár nap múlva megtörténik az autodafe. A piac közepén lesz a máglya. Én egyenkint hajigálom a bankjegy-csomagokat a pattogó hasábok közé. A legtestesebbnek a fölemelésekor magasztos arccal elkiáltom önnek a nevét. Ez is vegyüljön a lángok közé. Kegyed legyen ott a kenyérsütõnék csarnoka alatt, és átkozódjék. &#150; Tudja azt az átkozódási jelenetet Deborahból? &#150; Az autodafé után egy élénk elválási scena. Egymásnak az emlékeit a lábaihoz dobáljuk. Én önnek azt a hímzett vánkost, melyet névnapomra készített. Abban lesznek a kegyed és a mamája megmentett pénzei. Aztán el innen gyorsan! Vissza Bécsbe.</p>
<p class="rd">&#150; Hát a csomag, ami el fog égni?</p>
<p class="rd">&#150; Azt csak bízza rám. A Komáromi Újság példányai éppen olyan jó tüzet adnak.&#148;</p>
<p class="rd">Minden az instrukció szerint történt.</p>
<p class="rd">És megmentettem a vagyonunkat, s ismerjük el, hogy ez okosság volt mind tõlem, mind a barátomtól. Senkinek sem vétettünk vele. Csak azt hoztam el, ami az enyim.</p>
<p class="rd">Mi azután, forma szerint, mások hallatára, összepöröltünk. Rengetegi barátom kitûnõen játszotta Othellót, én azonban nem játszottam Desdemonát, hanem Gonerilt, a legbecsmérlõbb kifejezésekkel illetve az eltaszított imádót. &#150; &#132;Minek önnek egy zászlóalj? Elég önnek egy &#132;trupp&#148; is.&#148; Erre halkan közbe is szólt: &#150; &#132;Hallja, most mindjárt azt mondom, amit a molnár mondott a vargának, hogy &#150; Szálljak csak le a keresztrõl! &#150; Miután az ismerõseinknek nem sikerült bennünket kibékíteni, ünnepélytelenül elváltunk, s én visszamentem Bécsbe.</p>
<p class="rd">Útközben ismét <i>betértem</i> az osztrák õrnagyhoz. Megmutattam neki a magammal hozott pénzt &#150; természetesen nem kötve az orrára, hogy mi módon jutottam hozzá. Olyan barátságos volt, hogy még levelet is küldött általam, a bécsi jó ismerõsünknek, a mama ezredesének. Beszélgetés közben elõhozta, hogy Komárom új várparancsnokot kapott, Guyon Richárdot. Õ már értesítve volt errõl. Én biztosítám felõle, hogy a komáromiak még nem tudják. &#150; &#132;No, csak arra vagyok kíváncsi, hogyan fog az új várparancsnok, a fejünkön keresztül, a várba repülni? Ha erre jön, szívesen látom egy kis &#187;úrvacsorájára&#171;.&#148; Németül még szebben hangzik: <i>&#132;Das letzte Abendmahl&#148;.</i></p>
<p class="rd">(&#150; Pedig azért Guyon mégis keresztül törte magát a várig, s az úrvacsorája az õrnagynak maradt.)</p>
<p class="rd">&#150; Képzelheti ön a kedves fogadtatást, melyben részesültem, midõn a mamához újra visszakerülék Bécsbe, s a pénzét átadtam. Karjai közé zárt, csókjaival elhalmozott, könnyeivel elárasztott, egyetlen gyermekének nevezett. &#150; Én a saját apai örökségemül rám maradt negyvenezer forintomat betettem a bécsi takarékpénztárba. A hozományom többi része Bagotay Mukinál volt még; kivéve azt, amit együttlétünk alatt elköltöttünk. Ez is megkerült; de hogyan?</p>
<p class="rd">Amint tavasszal a hadikocka megfordult, Komárom föl lett szabadítva az ostrom alól, én is siettem vissza otthonunkba. A mamának azt mondtam, hogy sürgõs feladatom újra fölépíttetni a leégett házunkat, csak a tetõ égett le; a boltozatok megmaradtak. Õ helyeselte elhatározásomat, s büszke volt rá, hogy ilyen okos és vállalkozó szellemû leánya van.</p>
<p class="rd">Én csakugyan hozzákezdtem a házunk újra felépítéséhez, felhasználva a várfelszabadítás s a második ostromzárolás közötti boldog idõt. &#150; Én bécsi tartózkodásom alatt, folyvást a katonai körökkel érintkezve, már láttam elõre, ami be fog következni. Minek tépjem fel ezt a sebet? Minden illúzióm oda volt. Az én hõsömet is megtanultam közelrõl ismerni, mondhatom, a kulisszák mögül. A &#132;Világ ura&#148; ott könyörög a szabójának, hogy csak a jutalomjátékig várjon a kontójával, s akkor egyszerre fellép a diadalszekérre, melyet elfogott királyok vonnak ki a színpadra, s deklamál a meghódított Konstantinápoly népének! &#150; Hanem egy dologban teljes bámulatomat vívta ki Rengetegi õrnagy: a stratégia tudományában.</p>
<p class="rd">&#150; Áh!</p>
<p class="rd">&#150; Bizony &#132;áh!&#148; Én olvastam elsõ Napóleon, olvastam XII. Károly hadjáratairól; de annyi hadászati furfangot mind valamennyien nem fejtettek ki, mint amennyit kitalált az én hõsöm azon feladatnak sikeres keresztülvitelében, hogy az ember, mint fõtiszt, szüntelen részt vegyen a legválságosabb ütközetekben, anélkül, hogy valaha a saját személyét valami kilõtt golyónak az útjába engedné tévedni. Mindig talált valami <i>&#132;kiküldetést&#148;;</i> amivel <i>elskizzirozhatta</i> magát. S ha én egyszer-egyszer szemére lobbantottam ez <i>önszeretetét,</i> azt mondta: &#150; &#132;Nekem kötelességem van a mûvészet iránt; ha féllábamat ellövik, nem játszhatok többet&#148;. &#150; Hanem azért aztán, ha vége volt egy ütközetnek, ki volt a nagyobb hõs, mint õ. Mások csak aratták az ellenséget, de õ csépelte! &#150; Valami rettenetes az, mikor egy nõ tapasztalja, hogy az eszményképe folyvást hazudik. Olyan forró, lángoló meggyõzõdéssel hazudik, hogy nem mer benne senki kételkedni. &#150; Vajon az is mind ilyen &#132;igaz&#148;-e, amire énelõttem esküdni szokott.</p>
<p class="rd">Én azalatt folytattam az építkezést, minden építõszer méregdrága volt; de pénz is volt sok. &#150; Hogy honnan támadt a sok pénz? azt is elmondom. Az orosz seregek már benn voltak az országban. A spekuláns fajta már vette észre, hogy a nemzet ügye hanyatlóban van. A magyar hadseregek mindenütt visszavonultak. Ekkor Klapka egy diadalmas ütközetben felszabadítá Komáromot az ostromló sereg alól, kicsi híja, hogy el nem fogta az egészet. Erre az az egész vidék egyszerre feléledt, új gyõzelmek sorát látta bekövetkezni. &#150; Most azután mindenünnen, az egész országból tódult oda a megriadt vállalkozók, szállítók fajzata, akinek a táskája tömve volt magyar bankóval, s vásárolt mindent, ami csak megvehetõ; olyan árakon, aminõt csak kérték az eladók. &#150; Hát az én Bagotay Mukim is felhasználta ezt a szerencsés korszakot financiáinak rendezésére. Eladta a gulyáit négyszeres árért. A kapott árt, magyar bankóban aztán beküldé a Komárom városi letéti pénztárba, mint az én visszafizetett hozományomat. A város is igyekezett a kapott bankókat azon melegében az én kezembe juttatni; &#150; de még magam is siettem azokat az építõmesterekre rásózni, s valószínû, hogy azoknak sem ragadt a pénz a tenyerükhöz. &#150; Nem jut önnek eszébe a társasjáték amivel gyermekkorunkban mulattuk magunkat, hogy egy szalmaszálat meggyújtottunk, s aztán körben ülve kézrõl-kézre adtuk; akinek utoljára úgy a körmére égett a szalma, hogy el kellett dobnia &#150; az volt a vesztes. Ilyen szalmaszál volt az én hozományom, amit a férjem visszaadott. Az anyai ház teteje a szalmacsutak, ami megmaradt belõle. &#150; Csak az az összeg, amit a bécsi takarékpénztárnál letettem, van még a világon. &#150; Aztán meg a Rengetegi Tihamér. De az sem maradt meg, mert visszaváltozott Bálványosivá. Most itt vagyunk, összeköt bennünket egy közös komédiajátszás. Reggeltõl estig minden szó hazugság, amit másoknak mondunk &#150; meg amit egymásnak mondunk. &#150; Még az sem igaz, hogy Rengetegit valami üldözés fenyegetné, mert a komáromi kapitulációnál õ is megkapta a menlevelet, mely életét és szabadságát biztosítja. &#150; Nem az az õ baja. &#150; De el akarja tagadni az egész vendégszereplését a forradalom alatt, hogy mint Bálványosi színházdirektor megnyerhesse a szükséges koncessziót. Engem folyvást arra ösztönöz, hogy menjek fel Miskolcra a kormánybiztoshoz, s tegyek lépéseket az ügyében.</p>
<p class="rd">&#150; Értem.</p>
<p class="rd">&#150; Dehogy érti ön. Ez nem az a sablonszerû közbenjárás, aminõt románokban és drámákban látunk, hogy egy szép asszony elmegy könyörögni a hatalmas zsarnokhoz, s bájainak az árán vásárolja meg az üldözött férj, szeretõ, hõs életét és szabadságát. Óh, nem! Az én hõsöm nem plagiátor. Neki eredeti eszméi vannak. Õ azt kívánná tõlem, hogy menjek oda a hatalmas úrhoz és mondjam el neki, hogy az egész debreceni expedíció, melybõl már egész hõsköltemény támadt, nem az õ &#132;bûne&#148;, hanem az enyém. Én voltam az a cigányprímás, aki Jellasics bán elõtt muzsikált, s rajta keresztül megszökött; én vittem el a sürgönyt a magyar kormánynak. Egyszóval: áldozzam fel magamat érte.</p>
<p class="rd">&#150; Pfuj! Pfuj! És ön mégis szereti ezt az embert!</p>
<p class="rd">&#150; Hát mit csináljak? Senkim sincs rajta kívül a világon. Aztán különben olyan mulatságos, bohó fiú. Egész nap hol veszekedtünk egymással, hol vigadtunk, s ez a változatosság teszi kellemetessé az életet. &#150; Hanem azért mégis leborult a földre, és arcát a zöld mohába dugta el. Olyan jó kedve volt!</p>
<p class="rd">&#150; Ne adjak jelt a barátomnak, hogy kijöhet már az odújából?</p>
<p class="rd">&#150; Jó helyen van; ne háborgassuk.</p>
<p class="rd">&#150; Azt csodálom, hogy kegyed még rá nem jött arra az igen közel álló gondolatra, hogy ennek az egész bujkálási színjátéknak egyszerre véget vessen. Kegyednek van külföldi útlevele. Abba beírhatná a jó barátját az útitárs rovat alatt mint komornyikját, vagy mondjuk &#132;major domus&#148;-t; szépen kivihetné magával Nápolyba vagy Párizsba. A bécsi takarékpénztárba letett tõkepénzének a kamataiból ott gond nélkül megélhetnének.</p>
<p class="rd">&#150; Tudom.</p>
<p class="rd">&#150; Hát mért nem teszi meg?</p>
<p class="rd">&#150; Mert nem akarom.</p>
<p class="rd">S e szónál olyan csodálatosan tekinte rám azokkal a kimagyarázhatatlan titkú szemeivel, amikben össze van keverve ég a pokollal. Csillagfény a mélységben.</p>
<hr width="50%"><font size=-1>
<p align=justify><a name="ref1" href="#note1"><font size=-1><sup>[1]</sup></font></a> Mai nap ez a hajdani sívó homok puszta át van alakítva gyönyörû szõlõteleppé, amelyen a magyar kormány az amerikai féregmentes szõlõvesszõket termeszti.<br>
J. M.</p>
<p align=justify><a name="ref2" href="#note2"><font size=-1><sup>[2]</sup></font></a> A magyar hadügyminiszter egy replikájában azt mondta az ellenzéknek, hogy az õ indítványukból nem lesz más, mint <i>kófic;</i> innen maradt rajta e név.<br>
J. M.</p>
<p><hr><p align=center><a href="jokai12.htm"><img src="bal.gif" alt="Vissza" width="31" height="31" border="0"></a><a href="index.htm"><img src="home.gif" alt="Kezdõlap" width="31" height="31" border="0"></a><a href="jokai14.htm"><img src="jobb.gif" alt="Elõre" width="31" height="31" border="0"></a></p>
</body>
</html>
