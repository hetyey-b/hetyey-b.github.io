<!DOCTYPE html PUBLIC "-//W3C//DTD XHTML 1.0 Strict//EN">
<html xmlns="http://www.w3.org/1999/xhtml" xml:lang="hu" lang="hu">
<head>
<meta http-equiv="Content-Type" content="text/html; charset=iso-8859-2">
<link rel="stylesheet" href="2.css" type="text/css">
<title>Jókai Mór: A tengerszemû hölgy</TITLE>
<LINK href="/vmek2/vmek.php3" type="text/css" rel=STYLESHEET>

</head>
<body link="#660000" aLink="#444444" vLink="#664422" bgColor="#ffffee" leftMargin="25" rightMargin="25" 
text="#000000">

<p class="rd_fejezet"><a name="19"></a><span class="cim">XIX. FEJEZET <br><i>Medvési Ézsaiás</i></span></p>
<p class="rd">Csakugyan beteljesült az általam megjósolt esetek egyike Klatopil Vencellel.</p>
<p class="rd">Igen sajnálom; de bizony nem segíthetek a dolgon. Igen szívesen hoznám õt vissza, mint õrnagyot, ha rajtam függne; dehát a sors könyvében az volt megírva, hogy a derék férfiú a csatatéren végezze be hõsi pályafutását.</p>
<p class="rd">Az az egy vigasztalás, hogy legalább diadalmas csatában esett el. Amíg Mac-Mahon Solferinónál Schlick deréktömegét keresztültörte, azalatt Benedek a jobb szárnnyal gyõzedelmesen nyomult elõre, San-Martinóig szorítva Victor Emmanuel piemonti seregét. Itt érte a halálos golyó Klatopil kapitány szívét.</p>
<p class="rd">Pedig bizony mondhatom, hogy abban a pillanatban a szép asszony csókja nem csattant el másnak az ajkán, mint az õ elhagyott leánykájén.</p>
<p class="rd">A két feleség aztán megosztozhatott békében az özvegyi fátyolon.</p>
<p class="rd">A bigámia nyilvánossá lett; de már a megholt férjet nem lehetett törvény elé idézni miatta. A nagy napok eseményei csakhamar elfeledtették ezt az apró botrányt. Nevezhette magát háborítatlanul Erzsike is meg Anna is özvegy Klatopilnénak, azzal a kis különbséggel, hogy az egyik kapitányné, a másik hadnagyné volt ugyanazon a jogon.</p>
<p class="rd">Az ügyvéd közbenjárásával és az én gyámi helyeslésemmel aztán Erzsike a biztosítékát is visszakapta. Bíz abba idõ telt, mert elébb ki kellett deríteni a &#132;dolust&#148;-t; azután lemondani az esetleges özvegyi nyugdíjról. Erzsike azalatt folyvást abban a kis mezõvárosban lakott, melyet tartózkodási helyéül választott. Amint a biztosítékát kezéhez kapta, abból ezer forintot Annának ajándékozott, s azzal ez hazatért Krakkóba az atyjához; a megmaradt összegen pedig vett magának Erzsike abban a városkában egy csinos lakóházat, szép kerttel együtt. Én egészen meg voltam ezentúl nyugtatva sorsa felõl.</p>
<p class="rd">Volt tehát már saját háza, tisztességes címe: &#132;özvegy kapitányné&#148;, biztosan kijáró jövedelme; ezzel abban a kisvárosban a legjobb szerepet játszhatta. Egyúttal ezen helyzetében a gonosz világ minden csábjai ellen is tökéletesen megóva, mert abban a városban minden ember erényes, az asszonyok szigorú kormányzatot tartanak ott. Ott eltántorodni, megbotlani, bûnbe esni &#150; nem lehet; mert nem szabad.</p>
<p class="rd">De lélektani alapon is egészen meg lehettem nyugodva az Erzsike jövendõje felõl. Aki már annyi keserves tanulságot szerzett magának a saját kárán, lehetetlen, hogy a tapasztalatokból a következményeket le ne vonja; s ha még egyszer választani fog, hát bizonyosan nem fogja magát a külsõ elõnyök által megvesztegettetni, hanem a belsõ értékét becsüli meg annak, akivel a sorsát végleg és tartósan összekötni szándékozik. &#150; Ezt a szép és okos frázist levélben is megírtam neki; igaz gyámatyai gondoskodással. Csak arra az egyre figyelmeztettem, hogy valami &#132;mostanába&#148; kinevezett hivatalnokkal, vagy adóvégrehajtóval, vagy más efféle kutyafejû tatárral össze ne adja magát; mert az aztán férjnek is csak olyan provisorius lesz. &#150; Erre szavát is adta, hogy nem cselekszi.</p>
<p class="rd">Én aztán közel négy esztendeig nem is hallottam az Erzsikérõl semmit. Azon nõk sorába került, akik nem beszéltetnek magukról. A legjobb kategória. Évnegyedenként megküldtem neki a pénze kamatjait, azt õ megköszönte, s azzal végeztünk.</p>
<p class="rd">De nekem is volt elég okom, nem gondolni a veszedelmes, szép tengerszemekre.</p>
<p class="rd">Rossz csillagok jártak!</p>
<p class="rd">Nem volt egy esztendõ, amelyben valami nagy csapás ne érte volna a fejemet, ami alatt össze kellett rogynom. Majd drága halottam volt, akit eltemettem; majd magam álltam ki nehéz betegséget, mely szinte a halál révéig vitt; alig épültem fel, akkor megint a nõm lett veszélyes beteg. Jó barátaimnak látszó emberek könnyelmûsége egész a vagyoni tönkrejutásig vitt. Éjjel-nappal ott kellett dolgoznom az íróasztalom mellett, hogy kiküzdjem magamat a mocsárból a partra; majd meg a kiadóm szökött el Amerikába; ínséges esztendõ jött, könyvet, lapot senki sem vett; &#150; majd meg párbajt kellett vívnom &#150; nem a magam bûne miatt; &#150; hát még a hazám nehéz sorsa! Az elkobzott szabadság visszavívásának minden terhe, titka nálam volt letéve: én voltam az <i>orgánuma</i> a &#132;comité&#148;-nak &#150;; kínozva, üldözve, inzultálva egy gúnyolódó hatalom által.</p>
<p class="rd">&#150; Olyan volt az, mint egy szörnyû álom! Összefüggéstelen, egyre váltakozó rémséges víziók; de örökös lidércnyomás.</p>
<p class="rd">&#150; Mire fölébredtem belõle, azt láttam, hogy kopasz vagyok.</p>
<p class="rd">Egy szép tavaszon aztán azt a változatot találta ki a számomra a rémálmok tündérkirálynéja, hogy tömlöcbe csukatott.</p>
<p class="rd">Sorsát senki sem kerülheti el.</p>
<p class="rd">Politikai lapot alapítottam, magam voltam a kiadó és a felelõs szerkesztõ. Munkatársaim a szabadelvû párt matadorai. Nagy közönség sorakozott hozzánk. Volt dolgom elég; regényt is kellett írnom a lapba meg vezércikket is. &#150; Egyszer egy kitûnõen átdolgozott munkálat lett hozzám beküldve, mely alá a magyar fõnemesi családok egyik legfényesebb neve volt írva. &#150; Én azt minden aggodalom nélkül kiadtam. Lojális, hazafias, alkotmányos elveken alapuló értekezés volt, egész tárgyilagosan kimutatva benne a jog és a szükség, mely Magyarország alkotmányos kormányzatát követeli.</p>
<p class="rd">Ezért a cikkért aztán a cikkíró grófot is meg engemet is katonai törvényszék elé állíttatott a <i>kormányzó.</i> Elõre megizente, hogy három hónapra becsukat mind a kettõnket.</p>
<p class="rd">A katonai törvényszék állt egy ezredesbõl, egy õrnagyból, egy kapitányból, egy fõ- és egy alhadnagyból, egy õrmesterbõl, egy káplárból, egy frájterbõl, meg egy közlegénybõl; a négy utóbbiak csehek valának.</p>
<p class="rd">Én aztán tartottam az areopag elõtt egy hatalmas védbeszédet <i>németül.</i> Persze, hogy azt mondták rá, hogy &#132;abcúg!&#148;</p>
<p class="rd">Elítélt a katonai törvényszék, a gróf munkatársammal együtt <i>egy esztendõre nehézvasban, kenyéren vízen, böjttel nehezítve, nemességvesztésre és ezer forint bírság lefizetésére.</i></p>
<p class="rd">Mikor az ítéletet felolvasták, azt mondám az auditor majornak:</p>
<p class="rd">&#150; &#132;Hát ez mi a csoda? Hisz a kormányzó csak három hónapra kívánt bennünket elítéltetni.&#148;</p>
<p class="rd">Arra az auditor major mosolyogva mondá:</p>
<p class="rd"><i>&#150; &#132;Igen, három hónapot az inkriminált cikkért, kilencet pedig a nagyszabású védelmi beszédért.&#148;</i></p>
<p class="rd">Az ítéletünk nem szólt ám sajtóvétségrõl. Óh, dehogy: közcsendháborításért lettünk elítélve. Én és a grófom ablakokat vertünk be, s gázlámpákat törtünk össze a Kerepesi úton.</p>
<p class="rd">Mint &#132;közcsendháborítók&#148; lettünk bedugva a hûvösre. Olyanforma ítélet volt ez, mint a müncheni városi tanácsé, mikor egy piktor került eléje, aki azzal volt vádolva, hogy egy nõi modelljének pajkosságból bajuszt festett. Ezért rá lett olvasva &#132;20 márka bírság, §: <i>nyilvános mulatóhelyek bemocskolása miatt.&#148;</i></p>
<p class="rd">Azonban valahogy azt ne várja ám tõlem a tisztelt olvasó, hogy én most ebbõl az alkalomból valami mártírtöviskoszorút akarok fonni a homlokom körül, s leírom majd a velencei ólomfödelû börtönök kínszenvedéseit! &#150; Van eszemben!</p>
<p class="rd">Csupa tréfa és mulatság volt az egész börtönéletem. A térparancsnok ezredes, akinél laktam, feljárt hozzám mindennap anekdotázni s elhordott magával sétálni a zöldbe. Felvitettem a fogházba az íróasztalomat, könyveimet, faragóeszközeimet, ott készítettem el a feleségemnek a mellszobrát. Az ezredes is szenvedélyes faragómûvész volt; versenyben esztergályoztunk. Szó sem volt semmiféle láncról és bilincsrõl, s a kenyér és víz mellé azt hozathattam a vendéglõbõl, ami csak jó és drága. Délutánonkint a tisztelt barátaim a <i>&#132;pesti körbõl&#148;</i> feljártak hozzám tarokkozni; úgy, hogy mikor egyszer egy rebellis cimborám (Beniczky) meglátogatott a szállásomon s széttekintett, lenézéssel fejezte ki indignációját: &#132;nem ér az ilyen börtön semmit; hisz <i>nincs ebben semmi poézis&#148;.</i></p>
<p class="rd">Egyszer pláne elvittem a fogolytársamat, meg a porkolábomat magammal a svábhegyi nyaralónkba; ott a feleségem pompás vacsorát készített a számukra; csapra ütöttük az új boromat, s úgy elmulattunk késõ estig, hogy mire visszakerültünk, alig akartak bennünket beereszteni a börtönbe. Szerencsénk, hogy a profósz velünk volt, s azt, kétfelõl támogatva, magunkal tudtuk hozni.</p>
<p class="rd">Hát még aztán a látogatások!</p>
<p class="rd">Egész életem folyásán összevéve nem kaptam annyi látogatást, mint az alatt az <i>egy hónap</i> alatt, amíg a fogságom <i>esztendeje</i> tartott. (A következõ hónapban felváltott a börtönben a <i>kormány officiosus</i> lapjának a szerkesztõje. Azt is elítélte a haditörvényszék közcsendháborításért.)</p>
<p class="rd">Feljöttek hozzánk a börtönünkbe távol vidéken lakó jó barátaink, fõurak, úrhölgyek, grófnõk és mûvésznõk; néha egész cerclet tartottunk. Az is megesett, hogy egy betegeskedõ mágnásnõ, aki nem jöhetett fel hozzánk a második emeleten levõ börtönünkbe, lehivatott bennünket a kocsijához, ott fogadtuk el a vizitet az utcán &#150; szegény rabok!</p>
<p class="rd">Nekem pedig sok volt már ez a jóból.</p>
<p class="rd">Ha egyik tisztelõm a másiknak adja a kilincset a kezébe, akkor én nem tudok dolgozni. Utoljára könyörgésre fogtam a dolgot, hogy zárják rám az ajtót egypár órára, hisz azért börtön; írják fel az ajtóra, hogy mikor vannak az elfogadási órák.</p>
<p class="rd">Egy becsületes cseh fiú volt a szolgálatomra rendelve, ordináncnak. Ezt is Vencelnek hitták.</p>
<p class="rd">Igen jól kijöttünk egymással, s meg tudtuk egymást érteni.</p>
<p class="rd">Megmagyaráztam neki, hogy bizonyos órákban, amikor dolognál ülök, senkit se bocsásson be hozzám; kivéve, hogyha valami szép hölgy jön látogatóba.</p>
<p class="rd">Hony soit, qui mal y pense!</p>
<p class="rd">Tulajdonképpen nem is lehet alkalmasabb helyet képzelni légyottokra, mint az ilyen börtönt. Csodálom, hogy ezt a &#132;viveur&#148;-õk fel nem kapták.</p>
<p class="rd">Aztán meg az ebéd utáni szundikálásra milyen kiváló alkalmatos hely az ilyen localitás. Ajánlhatom mindenkinek, aki álmatlanságban szenved: csukassa be magát. Különös jótéteménye a gondviselésnek, hogy a rabok igen jól tudnak aludni.</p>
<p class="rd">Egy délutáni édesded szendergésembõl azzal ver föl a Vencel, hogy itt van egy szép asszonyság, aki látni akar.</p>
<p class="rd">&#150; Igazán szép?</p>
<p class="rd">&#150; Ojoj!</p>
<p class="rd">&#150; Ojoj?</p>
<p class="rd">&#150; Ojojojojoj!</p>
<p class="rd">Csakugyan &#132;ojoj&#148; volt: az Erzsike.</p>
<p class="rd">Egészen gyászba volt öltözve, fekete selyemfátyol a kalapján.</p>
<p class="rd">Láttam a szemeibõl, hogy az én sorsomat akarja gyászolni.</p>
<p class="rd">Bevágtam az útját egy komplimenttel:</p>
<p class="rd">&#150; Ej, de jó színben van, szép gyámleányom! Látszik, hogy meghasznált a falusi levegõ!</p>
<p class="rd">Abbahagyta a megkezdett siralmas szepegést.</p>
<p class="rd">&#150; No iszen magának sem ártott meg a börtönlevegõ, úgy látom.</p>
<p class="rd">&#150; Hát hogy kerül most ide?</p>
<p class="rd">&#150; Bizony nagy nehezen. Alig akartak beereszteni. Azt mondták, hogy az árestánsnak ma szobafogsága van. Már arra gondoltam, hogy pofon ütöm a silbakot, akkor aztán büntetésbõl majd ide zárnak ön mellé.</p>
<p class="rd">&#150; Ez igazán <i>nehéz</i> bilincs volna!</p>
<p class="rd">Elnevette magát.</p>
<p class="rd">&#150; Értem a célzást! Egy kicsit nagyon is megerõsödtem termetben. Mit csináljon az ember kisvárosban egyebet?</p>
<p class="rd">&#150; Ez csak lelki megelégedésre mutat.</p>
<p class="rd">Megkínáltam a saját karszékemmel. Azt is célzásnak vette.</p>
<p class="rd">&#150; Ennek jó erõs lábai vannak, ugye? &#150; szólt, mikor elhelyezkedett benne.</p>
<p class="rd">Csakugyan nagyon pronunciált gömbölyûséget vettek fel az idomai, ami azonban nem ártott meg a szépségének. Az egész lénye olyan étvágygerjesztõ volt.</p>
<p class="rd">Én bizony örültem neki, hogy látom.</p>
<p class="rd">&#150; Ne tessék rossz néven venni! A szegény rabnak jólesik, ha börtöne sötét éjszakáját egy mosolygó nõi arc átderengeti! Oly édesen hangzik a lánccsörgés közepett egy vigasztalón csengõ gyöngéd asszonyi hang!</p>
<p class="rd">&#150; Szeretem, hogy itt is megtartotta ön a jókedélyét, mert én igen komoly dolog miatt jöttem.</p>
<p class="rd">&#150; Hogyan? Hát nem a szomorú rabságomat enyhítõ részvét hozta volna kegyedet ide?</p>
<p class="rd">&#150; Az is! Elsõsorban igen. Mindennap olvasom a &#132;Fõvárosi Lapok&#148;-ban, hogy önt kik és hányan látogatták, úri hölgyek, szép mûvésznõk; gondoltam, ha azoknak illik, nekem éppen kötelességem. Azonban egyéb körülmény is vezetett ide.</p>
<p class="rd">S e szónál fürkészve nezett körül.</p>
<p class="rd">&#150; Nem hallik át a szó azon az ajtón?</p>
<p class="rd">&#150; Ne tartson tõle, az a szoba üres. Fogolytársam külön appartement-nal van ellátva.</p>
<p class="rd">&#150; Én azért jöttem önhöz, hogy bejelentsek valamit. Én folyamodtam a gyámi hivatalhoz, hogy önt mentse fel a gyámi teendõk alól.</p>
<p class="rd">&#150; Amire elég jó oka kegyednek az, hogy magam is <i>gyámság</i> alá lettem helyezve egy esztendeig.</p>
<p class="rd">&#150; De nem az volt nálam az ok. Hanem, hogy olyan helyzetbe jutottam, melyben szükségem van a tõkepénzem feletti szabad rendelkezésre.</p>
<p class="rd">&#150; Kitaláljam az okát? Megint valami szerencsétlenség történt! Elvesztettük a szívünket ismét?</p>
<p class="rd">Erzsike eltakarta a piruló arcát a selyemfátyollal.</p>
<p class="rd">&#150; Ej, hogy ön mindent is kitalál rögtön. De jó volna vallató bírónak!</p>
<p class="rd">&#150; Nohát ez nagyon természetes. Kegyed még olyan fiatal!</p>
<p class="rd">&#150; Már jól túl vagyok a harmincon.</p>
<p class="rd">&#150; Csak négy évvel. Jól tudom; ott voltam a keresztelõjén. Tehát ismét feltalálta kegyed az ideálját?</p>
<p class="rd">&#150; Ezúttal szentül hiszem, hogy feltaláltam.</p>
<p class="rd">&#150; Csak nem valami provisorista?</p>
<p class="rd">&#150; Kérem, ne sértsen meg!</p>
<p class="rd">&#150; Éltem a gyanúperrel. Ahhoz nem adtam volna a gyámi beleegyezésemet. Azt kellett gondolnom, hogy kegyed azért akar a gondnokságom alól felszabadulni.</p>
<p class="rd">&#150; Éppen nem! Ezentúl is kérni fogom jó tanácsát. Úgy fogadom azt, mintha atyám mondaná. Szidjon meg, ha valami hóborton kap. Engedelmes gyámleánya leszek ezentúl, ha ön el nem kerget magától. &#150; Nekem csak arra az összegre van szükségem. Higgye el, hogy nem követek el vele semmi könnyelmûséget. Az összeg biztosítva marad. De kell, hogy rendelkezhessem vele a jövendõbelim iránti tekintetbõl.</p>
<p class="rd">&#150; Kegyednek a võlegénye talán valami jószágbérlõ, akinek az az összeg hasznos beruházásokra szükséges?</p>
<p class="rd">&#150; Nem bérlõ.</p>
<p class="rd">&#150; Hát talán éppen kereskedõ? Az is tiszteletreméltó életpálya. Jó kézben a forgalmi tõke szép hasznot hajthat.</p>
<p class="rd">&#150; Nem is kereskedõ.</p>
<p class="rd">&#150; Hát talán gyáros? Fûrészmalom-, gõzmalomtulajdonos?</p>
<p class="rd">&#150; Egyik sem.</p>
<p class="rd">&#150; Hát ugyan micsoda?</p>
<p class="rd">&#150; Az én võlegényem egy derék, kitûnõ néptanító, a neve Medvési Ézsaiás.</p>
<p class="rd">&#150; Medvési Ézsaiás! Dehát mi a csodának van szüksége az iskolamesternek a huszonötezer forintokra?</p>
<p class="rd">&#150; Elmondom én azt önnek mindjárt. De egy kissé messze kell kezdenem. Van önnek ideje, hogy végighallgassa a történetünket?</p>
<p class="rd">&#150; Kérem. &#132;Ma&#148; egész nap itthon maradok.</p>
<p class="rd">&#150; Nem fog bennünket senki háborítani?</p>
<p class="rd">&#150; Nagyon okos fiú az ordináncom; tudja a regulát.</p>
<p class="rd">&#150; De nem fogják rám zárni a börtönajtót?</p>
<p class="rd">Más rendes ember erre azt felelte volna, hogy &#132;az sem lesz baj!&#148; én azonban kihúztam az íróasztalom fiókját, s megmutattam a szép hölgynek, hogy van <i>saját kulcsom</i> a börtönajtóhoz. Ezen aztán nevetett. Úgy látszik, hogy meg volt nyugtatva.</p>
<p class="rd">&#150; Hát azon kell kezdenem, hogyan ismerkedtem meg&#133;</p>
<p class="rd"><i>&#150; Az Ézsivel?</i></p>
<p class="rd">&#150; Kérem; ki kell mondani egészen a nevét, mert megharagszik. Nagyon sokat tart rá, hogy mindenkinek az egész neve és a rangját megilletõ címe megadassék, s azt õ maga is megtartja; engem állandóul &#132;vitéz kapitányné&#148; asszonyságnak tisztel. Hiába &#132;nagyságolnak&#148; a jelenlétében, õ kereken kimondja, hogy a &#132;nagyságos&#148; cím egyedül az erdélyi fejedelmeket illeti meg. &#132;Suum cuique!&#148; Ez a mondása. Óh, én igen sokat tanultam már latinul, amióta vele ismeretségben állok.</p>
<p class="rd">&#150; Tehát latin leckéket vett kegyed tõle; ezen kezdõdött.</p>
<p class="rd">&#150; Ugyan ne ironiázzon! Azért sem úgy kezdõdött! Azt tudja ön bizonyosan, hogy kisvárosunkban igen népes kálvinista eklézsia van.</p>
<p class="rd">&#150; Azt félig-meddig tudom.</p>
<p class="rd">&#150; Én pedig igen buzgó templomba járó vagyok.</p>
<p class="rd">&#150; Azt már csak negyedrészben tudom.</p>
<p class="rd">&#150; De bizony minálunk dicséretes szokás minden vasárnap a templomba eljárni, ájtatoskodni.</p>
<p class="rd">&#150; És az új kalapunkat bemutatni.</p>
<p class="rd">&#150; Oh, engem csak az áhítat visz oda. Olyan szépek azok a szent Dávid zsoltárai.</p>
<p class="rd">&#150; Hát még a szent Dávidnéi!</p>
<p class="rd">&#150; Ne ûzzön gúnyt az én kegyességembõl! Ézsaiás nemcsak rektor, hanem kántor és orgonista is. Gyönyörû basszus hangja van. Mikor nekiereszti, hogy &#132;Óh, mely boldog az oly ember éltében!&#148; csak úgy reng bele a pódium. Ez a csodaszép hang volt az, mely engemet legelébb is megkapott.</p>
<p class="rd">&#150; Magát az énekest természetesen eltakarja az orgona.</p>
<p class="rd">&#150; De nemcsak a templomban volt alkalmam õt hallani, hanem a temetéseken is.</p>
<p class="rd">&#150; Már temetésekre is méltóztatik eljárni?</p>
<p class="rd">&#150; Még, kérem, nem megszokásból. Hanem, hogy a legtöbb újszülötthöz engem szoktak elhíni keresztanyának. Nálunk pedig a gyermekeknek kétharmada csak azért születik, hogy nemsokára meghaljon. Olyankor aztán a keresztgyermekem temetésére el kell mennem.</p>
<p class="rd">&#150; Azok felett pedig Ézsaiás szokott énekelni és búcsúztatót mondani?</p>
<p class="rd">&#150; De még milyen szép búcsúztatókat. Csupa versekben.</p>
<p class="rd">&#150; Tehát Ézsaiás még költõ is.</p>
<p class="rd">&#150; De igazán szép verseket tud csinálni. Például ez: &#132;Kedves Julis néném, ki laksz Apostagon; &#150; Áldjon meg az Isten téged jó vastagon&#148;. Mi lelte önt?</p>
<p class="rd">&#150; Semmi sem, csak rám jött a köhögés.</p>
<p class="rd">&#150; Igen: a költõi irigykedés! &#150; &#132;Figulus figulum odit&#148; szokta mondani Ézsaiás.</p>
<p class="rd">&#150; Bizonyosan Erzsébet napjára is írt valami szép onomastichont.</p>
<p class="rd">&#150; Azért sem írt! Nem olyan ember az. Mert az nem szokott soha senkinek hízelkedni; inkább mindenkinek a szemébe mondja az igazat.</p>
<p class="rd">&#150; Ez a kálvinista rektoroknak általános ismertetõ jellemvonása.</p>
<p class="rd">&#150; Node tartsunk rendet. &#150; A temetéseknél hagytam el. Nekem feltûnt ez a sûrû halandóság a kisdedek között, s megindítottam egy üdvös mozgalmat a városbeli asszonyságok között egy bölcsõde felállítása végett. Az eszme buzgó pártolásra talált. Nagy hirtelen akadt szállás; fehérnemûfélét nagy számban összeadtak a hölgyek; tejet és egyéb szükséges tápszereket aláírás útján beszereztünk; pénzt pedig a rendes úton határoztunk el beszerezni.</p>
<p class="rd">&#150; Azaz jótékony hangverseny útján.</p>
<p class="rd">&#150; Látszik, hogy ön praktikus ember. El lett határozva a jótékony hangverseny, s annak rendelkezésére egy comité lett megválasztva, héttagú bizottság. A bizottság üléseit az én házamnál tartotta; nekem volt legalkalmasabb helyiségem hozzá és egyúttal zongorám is. A bizottság minden tagjának volt valami feladat kiosztva: egyiknek szavalat, másiknak énekszóló, harmadiknak tréfás felolvasás, negyediknek zongoratanulmány, ötödiknek magyar magántánc; nekem kellett hegedülnöm, Ézsaiásnak pedig Nabuccóbul énekelni a fõpap áriáját: &#150; &#132;Aki az úrban megbízik&#148;. &#150; A többit aztán már tudja ön.</p>
<p class="rd">&#150; Hogyne tudnám. Az elsõ bizottsági ülésen megapprehendált az egyik részvevõ comitétag, a másodikon a második, az ötödiknél már csak önök ketten tartották meg a fõpróbát, Ézsaiással.</p>
<p class="rd">&#150; Szórul szóra. Csak azzal a különbséggel, hogy nem tartottuk meg a fõpróbát. Ezen a napon hat tag közül négy küldött kimentõ levelet. Mind valamennyi beteg lett. Valóságos epidemia. Csak a táncos nem talált a maga számára mentséget. Az táncmester lévén a városban, nem hazudhatta azt, hogy a lába kimarjult.</p>
<p class="rd">Az Ézsaiás háromszor is elment a házam elõtt, a hosszú szárúból pöfékelve; mindannyiszor benézett az ablakon; látta, hogy még senki sincs odabenn, s továbbment.</p>
<p class="rd">Végre besaszírozott a táncmester. Láttam a vigyorgó arcáról, hogy ez is valami gyászhírt hoz. Így csak az mosolyog, aki talált már valami ürügyet, aminél fogva megretirálhasson.</p>
<p class="rd">&#150; Nagysám! Vigasztalhatatlan vagyok! (Tudtam!) Nem lehet föllépnem a koncertben. A cigányaink felmentek Budapestre. &#132;Mi dolguk ottan?&#148; &#150; &#132;Hát az egész ország minden cigánybandái összegyûlnek zeneversenyre; Patikárusék, Bunkóék, Rácz Paliék, Berkesék, Salamonék, Dankóék, a mi Csicsánk is ott akar lenni. Cigány nélkül pedig én nem táncolhatok. &#150; Ki húzza el nekem a lábam alá a &#132;bihari kesergõt&#148;? &#150; &#132;Majd elhúzom én!&#148; &#150; &#132;Ah, haha! Az nem jó lenne; egy szál táncos egy szál hegedû mellett, hisz az valóságos medvetáncoltató komédia lenne&#148;.</p>
<p class="rd">Erre betoppan az Ézsaiás. Meglátva az ablakon át, hogy már nem vagyok egyedül, bátorságot vett maga is bejönni. Addig nem mert.</p>
<p class="rd">(Én közbeszóltam: &#150; Alighanem ismerem én ezt a kegyed Ézsaiását. Ezzel történt az meg legátus korában, hogy az egész ebéd alatt a pap leánya mellett ülve, egy szót sem mert hozzá szólni; hanem délután felment a toronyba, s annak az ablakából kezdett el kurizálni a szép kisasszonynak.)</p>
<p class="rd">&#150; Valószínû, hogy õ volt az. Én aztán ott marasztottam õket ozsonnára, hogy legalább a kávé meg a kuglóf ne vesszen kárba. Ahhoz hozzá is ültek, s hozzáláttak az ozsonnához. Falatozás közben meghánytuk-vetettük a módszereket, melyek segélyével meg lehet még tartani a zátonyra jutott jótékony hangversenyt. &#150; Egyszer aztán a táncmester az órára nézett. &#150; &#132;Jézus Mária! Már hat óra! Nekem a fõbíróné gyermekeinek a táncpróbáján kell lennem&#148;. &#150; Azzal ugrott, kezet csókolt, s elpiruettírozott.</p>
<p class="rd">Ekkor aztán Ézsaiás is felállt az asztaltól, leverte a kuglófmorzsákat a kabátjáról, s azt mondta, hogy &#132;áldás, békesség&#148;. &#150; Ez az õ búcsúzási formulája. Azt, hogy &#132;alázszolgája&#148;, vagy hogy &#132;ajánlom magamat!&#148; soha az õ szájából nem hallotta még a fõkurátor sem, de még a szuperintendens sem, mert Ézsaiás nem <i>alázatos</i> és nem <i>szolga,</i> s nem is <i>ajánlja</i> magát senkinek, hazugságot pedig még szójárásból sem mond.</p>
<p class="rd">Én aztán az &#132;áldás békesség&#148; szóra azt mondtam, hogy: &#150; &#132;Hát ön is el akar menni? Önnek csak nincs iskolája este hat órakor?</p>
<p class="rd">&#150; Az nincs. De hát minek maradjak itt, ha nem lesz énekpróba?</p>
<p class="rd">&#150; Hát énnálam éppen csak énekelni lehet az embernek?</p>
<p class="rd">&#150; Embere válogatja &#150; felelt rá Ézsaiás.</p>
<p class="rd">&#150; Hogyan értsem ezt? &#150; kérdezém nagyot bámulva.</p>
<p class="rd">&#150; Hogyan értse? &#150; mondá õ a pipaszárával ütögetve a csizmaszárát. &#150; Hogyan értse? Hát nagyon jól értheti. Ha egy fiskális, egy doktor, egy földesúr idejön a ténsasszonyhoz, s itten mulat, akár muzsikaszó mellett, akár anélkül, hát azt a kutya sem ugatja meg érte, de ha a rektort látják ide bejönni délután öt órakor, aztán azt látják, hogy itt maradt utolsónak, mikor a többi vendég mind elment, hát abból olyan lárma lesz Izraelben, hogy engem megköveznek érte.</p>
<p class="rd">&#150; Olyan rossz hírben állok én?</p>
<p class="rd">&#150; Én nem mondtam, hogy a ténsasszony rossz hírben áll. Annyi bizonyos, hogy a verseskönyvébe több név van beírva, mint a Trattner Károly kalendáriumába. De ez egy szépasszonynak nem árt. Megmondta már Krisztus: &#150; &#132;Bocsássatok meg neki, ha sokat vétkezett, mert sokat szeretett.&#148; De énnekem nem bocsát meg az eklézsia. Ha én jövök hírbe, engem kihordanak a határra, azután mehetek peregrinálni.</p>
<p class="rd">&#150; Tehát a kálvinistáknál is van cölibátus?</p>
<p class="rd">&#150; Az nincs, hanem van kánon. Amit kálvinista papnál, rektornál &#132;kánoni hibának&#148; neveznek, az csupa veszedelem. Lehet valaki &#132;aranyszájú szent János&#148;, de ha kánoni hibában találják, ott reked &#132;Bergengóciában&#148;.</p>
<p class="rd">&#150; S ön sohasem esett kánoni hibába? &#150; kérdezém én tõle.</p>
<p class="rd">&#150; Soha! &#150; viszonzá õ határozottan. S egészen vörös lett az arca. Olyan büszke volt arra, hogy õ erényes.</p>
<p class="rd">(&#150; S ez valami új dolog ugye? &#150; szóltam én közbe &#150; ami még nem volt a világon. Egy férfi, aki erényes, s azt nem szégyenli bevallani!)</p>
<p class="rd">&#150; &#132;Unikum!&#148; Én pedig erre a szóra megfogtam a kezét, és visszatartóztattam. A szemeibõl láttam, hogy elõször érzi asszonykéz szorítását. Ön õszinte volt, én is az leszek. Ön nem közelíthet más nõhöz, mint akit az oltár elõl hozott haza. Hát vegyen el engem feleségül.</p>
<p class="rd">Még csak meg sem volt lepetve ettõl a szótól. Az arca mozdulatlan maradt, mint a bálvány.</p>
<p class="rd">&#150; Azt könnyû megtenni, csakhogy &#132;respice finem!&#148; &#132;Ember teszi a fogadást, agg eb, ki megállja&#148;. És én nem vagyok olyan ember, mint más. Én nehéz természetû ember vagyok. Velem nem lehet úgy tenni, mint a nagyúri férjekkel, akik az ujjaik között nézik el a feleségeik kikapásait. Ha én a ténsasszonyt feleségül veszem, akkor vége van a bálozásnak, a csélcsapságnak, a kurizálásnák, a kacsingatásnak. Énnálam nem böjtöl az asszony, de nem is torkoskodik! &#150; Én nem ismerem a tréfát. &#150; Látja a ténsasszony itt a kezemben ezt a törökmeggyfa pipaszárat? Ha az én feleségem lesz, s én magát valami csalfaságon kapom, hát én összetöröm ám ezt a törökmeggyfa pipaszárat magának a hátán.</p>
<p class="rd">(Nevetnem kellett. &#150; És kegyed szép gyámleányom elvette a rektort, a törökmeggyfa pipaszárral együtt!)</p>
<p class="rd">&#150; Vettem volna, de nem adta ám meg magát. Azt mondtam neki, hogy alávetem magam a legszigorúbb erkölcsi szabályoknak, s ha megszegem a hûséget, nem bánom, verjen meg.</p>
<p class="rd">(&#150; Ezt már a parasztasszonyoktól tanulta kegyed. A parasztmenyecske addig nincs is teljesen megelégedve a párja szeretetével, amíg az egyszer jól el nem döngette. Ez is valami új neme az élvezetnek kegyedre nézve, tudom!)</p>
<p class="rd">&#150; Még ez sem hódította meg; semmiképpen nem volt rávehetõ, hogy mellém üljön a pamlagra, sõt egyre <i>curukkoltatta</i> a székét, amelyre letelepedett, amint azt látta, hogy ostromlom. Végre kirukkolt az öreg ágyúval.</p>
<p class="rd">&#150; &#132;Lássa, édes tensasszony, én ismerem ám magának azt a tréfás szokását, hogy nem szeret sokáig egy fészekben ülni. Úgy tesz a kedveseivel, hogy ,adom s veszem&#146;. Ma itt, holnap amott. Ha megtörténik az, hogy én kegyedet valami rakoncátlanságért férji jogomnál fogva érzékenyen megfenyítem, akkor kegyed majd megszökik tõlem, itt hagy a faképnél. Énnekem aztán megvan a csúfságom. Nem olyan ám egy kálvinista rektornak a sorsa, mint más halandó emberé. Ha engem a feleségem elhágy, én a csúfságtól az eklézsiámban meg nem maradhatok. Nekem is futnom kell innen. Ki vagyok taszítva az egész emberi társaságból. Pedig én nagyon meg vagyok elégedve a mostani conditiómmal. &#150; Van hatszáz forint készpénz fizetésem. Azon kívül a dáciám, a lukma, meg stóla felmegy másik hatszáz forintra. Megélek tisztességesen. Én ezt mind nem tehetem föl egy kártyára.&#148;</p>
<p class="rd">Erre én egy nagyot mondtam:</p>
<p class="rd">&#150; Hát hallgasson ön rám; nekem van akkora tõkepénzem, amely önnek a mostani fizetésével egyenértékû kamatot hoz: huszonötezer forint. Én ezt az egész összeget lekötöm önnek móringba, s kész vagyok azt elveszteni, arra az esetre, ha önt valaha hûtlenül elhagynám.</p>
<p class="rd">(&#150; S még erre a szóra sem kapitulált az Ézsaiás? &#150; kérdeztem én Erzsikétõl.)</p>
<p class="rd">&#150; Háromnapi meggondolási határidõt kért. Én rögtön idesiettem önhöz, hogy a gondnokság megszüntetését bejelentsem.</p>
<p class="rd">&#150; Tehát még két napja van Ézsaiásnak a meggondolásra. Remélem, hogy megszállja a szentlélek, s nem áll kötélnek.</p>
<p class="rd">&#150; Hát ön nem helyesli az elhatározásomat?</p>
<p class="rd">&#150; Én is szeretem az igazmondást, egy kissé a jósláshoz is értek. Nem bánom, ha kegyed a jövendõbeli férjének leköti bánatpénzül az összes tõkepénzét, még a házát is.</p>
<p class="rd">&#150; Olyan ember az, aki azt megéri!</p>
<p class="rd">&#150; Elhiszem. Kegyed ebben szaktudós! De arra az egyre kérem mégis, hogy a háza melletti kertet tartsa meg a saját rendelkezésére.</p>
<p class="rd">&#150; Minek?</p>
<p class="rd">&#150; Azért, hogy teleültethesse törökmeggyfával, mert ahogy én ismerem a kálvinista rektor természethistóriáját, úgy tudom, hogy amit az egyszer megígér, az azt meg is tartja; ahogy pedig a &#132;tengerszemû hölgyek&#148; természetrajzát ismerem, azt hiszem, hogy kegyed arra nagyon sokszor rá fog szolgálni!</p>
<p class="rd">Erre a szépasszony felugrott a székembõl mérgesen.</p>
<p class="rd">&#150; Maga goromba szörnyeteg! Nem költõ, hanem garaboncás! Jól tették, hogy becsukták! Most beszélünk egymással utoljára az életben!</p>
<p class="rd">S azzal otthagyott; elszaladt. Én pedig nagyot sóhajtottam.</p>
<p class="rd">&#150; Ne adj Isten, hogy még egyszer visszatérjen!</p>
<p class="rd">Mikor kiszabadultam, egy újság hymenhírei között olvasám, hogy csakugyan végbement a házasság. A takarékpénztárból tudósítottak levélben, hogy az eddigelé gyámleányom nevére szóló összeg annak a férje nevére lett átírva.</p>
<p class="rd">No! Valahára megkapta hát Erzsike is a férjek non plus ultráját. Mert valójában az a férfiú, aki harminckét éves koráig kánoni hibában nem találtatott, a superlativusa a kincseknek, egy olyan asszonyra nézve, aki annak az értékét meg tudja becsülni.</p>
<p><hr><p align=center><a href="jokai18.htm"><img src="bal.gif" alt="Vissza" width="31" height="31" border="0"></a><a href="index.htm"><img src="home.gif" alt="Kezdõlap" width="31" height="31" border="0"></a><a href="jokai20.htm"><img src="jobb.gif" alt="Elõre" width="31" height="31" border="0"></a></p>
</body>
</html>
