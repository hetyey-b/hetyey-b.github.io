<!DOCTYPE html PUBLIC "-//W3C//DTD XHTML 1.0 Strict//EN">
<html xmlns="http://www.w3.org/1999/xhtml" xml:lang="hu" lang="hu">
<head>
<meta http-equiv="Content-Type" content="text/html; charset=iso-8859-2">
<link rel="stylesheet" href="2.css" type="text/css">
<title>Jókai Mór: A tengerszemû hölgy</TITLE>
<LINK href="/vmek2/vmek.php3" type="text/css" rel=STYLESHEET>

</head>
<body link="#660000" aLink="#444444" vLink="#664422" bgColor="#ffffee" leftMargin="25" rightMargin="25"
text="#000000">

<p class="rd_fejezet"><a name="1"></a><span class="cim">I. FEJEZET <br><i>A tengerszem &#150; Monsieur Galifard &#150; Az elsõ tûszúrás</i></span></p>
<p class="rd">Soha nem láttam életemben olyan csodaszemeket. Pedig sok szép szemekkel volt találkozásom. Egész asztronómiát írhatnék róluk. De ennek annyiféle volt a szeme, amennyiszer változott az indulatja. Azért neveztem azt el tengerszemnek. Milyen a tengerszem? A hegytetõrõl nézve élénkzöld, az átelleni hegyoldal szálfái félig árnyékban tartják, a nap visszaragyog a másik felébõl; vidám nevetés ez. Majd meg ha végigfodrozza a szellõ, haragoszöldre válik, majd barnára, bakacsinra; a felhõ színét adja vissza, villámokat is lövell. Mikor leszáll az éj, fekete tükrében ragyognak a száz meg száz csillagok; egy-egy futó fény végigívlik benne, egy úszó vadmadár ezüstvonalat húz rajta végig; ez a megfordított mennyország. Két magas hegy vágánya közül elõtûnik a telehold; egyszerre arannyá válik az egész tengerszem, fehér ködfoszlányok lebegnek fölötte, szellemalakot mímelve; elkezdenek a hullámai táncolni, minden ok nélkül, nagy fénykarikák terjengnek a közepébõl, egymást elõbbre tolva; a hold megint eltûnik a hegyoldal mögé; világoskék marad a tükörlap. &#150; Ha pedig egészen leszállunk hozzá, összetákolt tutajon beevezünk rajta, akkor se nem kék, se nem zöld, hanem kristálytiszta, átlátszó a tengerszem. A part mentén zöld mohát, virágoskertet látunk a víz alatt. Eddig soha nem látott növények eregetik fél hosszú indáikon napvilágon nõszõ virágkelyheiket. Nagy, egyenesen álló növények, alakra a fenyõhöz hasonlók, emelkednek fel a mélységbõl, a vízszín alatt maradva; fák, amiknek igazán meg van tiltva az égbe nõni. Csupa virágoskert a vízfenék. S e virágoskertnek nincs élõ lakója. Se hal, se hüllõ nem lakik benne. De egy lakója mégis van: a szirén. Nem az a mítoszi csábalak, hanem egy torz alakú szörny, nagy fekete fejjel, veres kopoltyúval, két békalábbal s lomha halfarkkal. Ez is ritkán jön elõ a maga rejtett sziklaodújából; csak mikor nagy idõváltozást érez. Én láttam egynéhányszor ezt a mesés amphibiumot.</p>
<p class="vonal"> &nbsp; &nbsp; &nbsp;
 &nbsp; &nbsp; &nbsp; </p>
<p class="rd">Mikor legelõször találkoztam a szép <i>Erzsikével,</i> akkor mind a ketten gyermekek voltunk. Õ tizenkét esztendõs, én pedig tizenhat éves kamasz. Együtt tanultunk táncolni.</p>
<p class="rd">Egy francia vetõdött a városunkba; egy vándor táncmester, aki az egész várost táncra kerekedtette.</p>
<p class="rd">Monsieur <i>Galifardnak</i> hítták.</p>
<p class="rd">Rendkívül nagy feje volt, cserbarna arcszíne, összeérõ szemöldökei, kurta lábszárai; a nagy sasorrának éppen a hegyén volt egy nagy szemölcs.</p>
<p class="rd">És amellett valóságos charmeur volt.</p>
<p class="rd">Mikor táncolt, mikor beszélt, valami varázs szállt ki minden porcikájából, egyszerre hódító alak lett. A nõnem tagjai oda voltak érte; a kilenc évestõl elkezdve, a kiszámíthatatlan korszakig.</p>
<p class="rd">Én is örök hálával emlékezem e derék férfiúra; neki köszönhetem a valcert és a quadrille-t, meg azt, hogy hogyan kell egy elejtett legyezõt felvenni s amellett az arcot a hölgy felé fordítva tartani.</p>
<p class="rd">Erzsikével volt a legtöbb baja a maestrónak. Sohasem tartotta meg a tempót, nem akart az elegáns &#132;pli&#148;-hez szokni, szilaj, dévaj allûrjeit nem tudta vele elhagyatni. Jaj volt annak a táncosnak, aki társul akadt vele össze. Az rendesen hajótörést szenvedett a terem közepén. S hozzá még ki is kacagta. A mesternek is a szeme közé nevetett, s rendesen az ellenkezõjét tette annak, amit az vezényelt.</p>
<p class="rd">Én mindezt igen természetesnek találtam. Mikor valaki olyan szép és gazdag és elõkelõ, akkor fel van jogosítva kivételt képezni mindenféle szabály alól. Hogy szép, azt az elsõ tekintetre meg lehetett tudni, hogy gazdag, azt kitalálhatta az ember az ezüstös hintórul, amin járt, s hogy elõkelõ, azt lehetett kombinálni abból, hogy a mamáját mindenki nagyságos asszonynak címezte, s a &#132;vármegye urai&#148; is kezet csókoltak neki. A nagyságos asszony minden táncleckén jelen volt; s kívüle még eljött a nagynénje is, egy nyugdíjazott õrnagyné meg a társalkodónõje, egy élte javában levõ nemes kisasszony. Ily módon az Erzsike folyton hármas felügyelet alatt volt tartva, aminek természetes következése az volt, hogy azt tehette, amit akart, mert felügyelõnõi közül egyenkint mindegyik azt tartotta, hogy minek vigyázzon õ a kisasszonykára, mikor a másik kettõ úgyis vigyáz. S aztán mind a három egyenkint el volt foglalva a saját ügyeivel.</p>
<p class="rd">A nagyságos mama még az élet naposabb oldalát keresõ hölgy volt, özvegysége vigaszt óhajtott. Voltak nyílt udvarlói, többé-kevésbé komoly szándékúak s rang és kvalitás szerint megkülönböztetvék.</p>
<p class="rd">A társalkodónõ híres nemesi család tagja, bátyjai katonatisztek. Az atyja udvari kamarás. A saját kamarájában nemigen volt neki mit keresni. A kisasszony toalettjei a legdivatosabbak voltak, maga is szépségnek tartatott, s a legjobb táncosnõ hírében állt. Azonban az idõ figyelmezteté a komoly körültekintésre; mert Erzsike, a család leánya kezdett már veszedelmesen felnõni s négy-öt esztendõ múlva versenytárs lesz belõle. Ennek is volt tehát a táncóra alatt foglalkozása, amely miatt félre kellett húzódnia, nehogy meglássák, kivel társalog és minõ modorban, mert ez a sok gonosz asszonyi szem mindent kitalál egy tekintetváltásból, egy kézszorításból, s aztán &#132;szétszólják&#148; õket.</p>
<p class="rd">A nagynéne pedig leginkább kereste az ürügyeket a táncterembõl észrevétlenül eltûnésre. A büfében neki kellett minden süteményt és frissítõt legelébb megízlelni, s ahogy alapos történetbúvárok utánajártak, még az a sötét szenvedélye is megvolt, hogy tubákolni szeretett, ami nagy titkolózással jár. Ha pedig a teremben volt és összeült valami nyelvrokon pályatársnéval, akkor úgy elfoglalták egymást a többiek megszólásával, hogy egyébre nem lehetett gondjuk.</p>
<p class="rd">Így aztán az Erzsike tehette azt, hogy a damensolóban csárdásfigurát táncolt, s a tour de mains-nél a vizaví táncosának a kezére ütögetett; adomákat mesélt olyan fennhangon, hogy az egész terem meghallhatta, s mikor kacagott, a két kezét a térdei közé szorította, monsieur Galifard ismételt ellenmondásai dacára.</p>
<p class="rd">Egy délután fõpróbát tartottak a tánciskolában. A kisleányokkal jöttek nagy leányok is; s a nagy leányokkal nagy legények. Az ilyen fickók különös jogot vélnek élvezhetni, hogy az olyan kezdõ sihedernek, mint én voltam, a lábára tapossanak.</p>
<p class="rd">Szerencsémre a derék Galifard úr igen jószívû ember volt; nem engedte a maga protegéit háttérbe szoríttatni.</p>
<p class="rd">&#150; Nix cache-cache spielen, monsieur Maurice. Allons! Walzer geht an. Nur courage. Ne cherchez pas toujours das allerschlekteste Tanzerin! Fangen sic Fraulein Erzsike par l&#146;And. Valsez la!</p>
<p class="rd">S azzal karon fogott, odavezetett Erzsikéhez, kezembe adta a kezét, s aztán &#132;eins, zwei&#148;.</p>
<p class="rd">Az akkori valcer pedig &#132;grundverschieden&#148; volt a mostanitól. Ez a mostani csak tréfa; de az komoly dolog volt. Táncos és táncosnõ a testük felsõ részével, amilyen messze csak lehetett, olyan tágan elálltak egymástól, ellenben a lábaikat egymásnak feszíték. Akkor aztán a test felsõ része egyszerre nagyot lódult; azt mind a kettõnek egy tempóra kellett tenni, a repülni indult testnek kénytelen volt a láb gyorsan utánaszaladni. A táncoló pár, mint a tenger hátán himbáló sajka, föl- és leemelkedett és süllyedezett, s mentül gyorsabban perdült, annál messzebbre tartotta magát egymástól a két hátraszegett fej. Az volt a villitánc!</p>
<p class="rd">A mester folyvást kísért bennünket a körben, és nem szûnt meg biztatásaival lelkesíteni.</p>
<p class="rd">&#150; &#132;Trés bien, monsieur Maurice. Ca va ausgezeiknet!&#148; Alten sie brav la demoiselle. Nix auf die Füsse schauen. Regardez aux yeux. Das ist riktig. Embrassieren ist besser, als embarrassiren! Pouah! Da liegst son allé beide!</p>
<p class="rd">De hát azért sem &#132;liegst!&#148; Én láttam elõre az elkerülhetetlen bukást, s hogy a táncosnémat megmentsem, saját magamat vetettem oda áldozatul, a térdemre esve; neki még a könyöke sem érte a parkettet. A térdemért nem lett volna kár; hanem a pantallóm kiszakadt a térd fölött. &#150; Semmivé voltam téve. &#150; Nagyobb csapás ennél nem érheti az embert.</p>
<p class="rd">Erzsike nevetett az én kétségbeesett állapotomon. Aztán megkönyörült rajtam.</p>
<p class="rd">&#150; Várjon csak, majd én összetûzöm gombostûvel.</p>
<p class="rd">Azzal kirántott valahonnan a ruhája fodrai közül egy gombostût, s leguggolva elém, nagy hirtelen összetûzte vele a vadgalambszín pantallómon támadt félbeszakítást. A nagy gyorsaságban az elevenig találta szúrni a veszedelmes kisegítõ szert.</p>
<p class="rd">&#150; Nem szúrtam meg? &#150; kérdezé, felnézve rám igaz jó szívét eláruló nagy szemeivel.</p>
<p class="rd">&#150; Nem! &#150; mondám. Éreztem is én azt a tûszúrást akkor! Azzal táncoltunk tovább. Én csodamódon kitettem magamért. Egy gombostûvel a térdemben &#150; a másikkal ki tudja hol? &#150; háromszor körülkeringtem Erzsikével a tánctermet, mikor visszavittem a garde des dames-jaihoz, úgy tetszett, mintha harminchárom mama, nagynéne és társalkodónõ forogna körülöttem.</p>
<p><hr><p align=center><a href="index.htm"><img src="home.gif" alt="Kezdõlap" width="31" height="31" border="0"></a><a href="jokai2.htm"><img src="jobb.gif" alt="Elõre" width="31" height="31" border="0"></a></p>
</body>
</html>
